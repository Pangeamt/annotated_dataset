Zahtjev za prethodnu odluku koji je 8. svibnja 2018. uputio Rechtbank Amsterdam (Nizozemska) – Openbaar Ministerie protiv SF
(predmet C-314/18)
Jezik postupka: nizozemski
Sud koji je uputio zahtjev
Rechtbank Amsterdam
Stranke glavnog postupka
Tužitelj: Openbaar Ministerie
Tuenik: SF
Prethodna pitanja
Treba li članak 1. stavak 3. i članak 5. točku 3.
Okvirne odluke 2002/584/PUP1  kao i članak 1. točke (a) i (b), članak 3. stavke 3. i 4. i članak 25.
Okvirne odluke 2008/909/PUP2  tumačiti na način da država članica koja izdaje nalog kao država izdavateljica naloga
u slučaju kada država članica izvršiteljica naloga predaju vlastitog državljanina radi kaznenog progona uvjetuje jamstvom navedenim u članku 5. točki 3.
Okvirne odluke 2002/584/PUP da ta osoba, nakon saslušanja, bude vraćena državi članici izvršiteljici naloga kako bi u njoj izdržala moguću zatvorsku kaznu ili mjeru oduzimanja slobode koja joj je izrečena u državi članici izdavateljici naloga,
tu osobu, nakon što je presuda kojom je izrečena kazna zatvora ili određena mjera oduzimanja slobode postala pravomoćna, mora predati tek kada su pravomoćno zaključeni „svi ostali postupci u odnosu na kazneno djelo zbog kojeg je predaja zatražena”, kao što je postupak oduzimanja imovinske koristi?
Treba li članak 25.
Okvirne odluke 2008/909/PUP tumačiti na način da država članica, ako je predala vlastitog državljanina na temelju jamstva koje je navedeno u članku 5. točki 3.
Okvirne odluke 2002/584/PUP, kao država izvršiteljica naloga smije pri priznavanju i izvršavanju presude koja je donesena protiv te osobe, odstupajući od članka 8. stavka 2.
Okvirne odluke 2008/909/PUP, ispitati odgovara li kazna zatvora koja je izrečena protiv te osobe kazni koja bi za to djelo bila izrečena u državi izvršiteljici naloga, i izrečenu kaznu zatvora, ako je potrebno, na odgovarajući način izmijeniti?
1   Okvirna odluka Vijeća od 13. lipnja 2002. o Europskom uhidbenom nalogu i postupcima predaje između država članica (SL 2002., L 190, str. 1.)
(SL ,posebno izdanje na hrvatskom jeziku, poglavlje 19., svezak 3., str. 83.)2   Okvirna odluka Vijeća 2008/909/PUP od 27. studenoga 2008. o primjeni načela uzajamnog priznavanja presuda u kaznenim predmetima kojima se izriču kazne zatvora ili mjere koje uključuju oduzimanje slobode s ciljem njihova izvršenja u Europskoj uniji (SL 2008., L 327, str. 27.)
(SL ,posebno izdanje na hrvatskom jeziku, poglavlje 19., svezak 11., str. 111.)
Zahtjev za prethodnu odluku koji je 2. svibnja 2018. uputio Arbeitsgericht Cottbus - Kammern Senftenberg (Njemačka) – Reiner Grafe i Jürgen Pohle protiv Südbrandenburger Nahverkehrs GmbH i OSL Bus GmbH
(predmet C-298/18)
Jezik postupka: njemački
Sud koji je uputio zahtjev
Arbeitsgericht Cottbus – Kammern Senftenberg
Stranke glavnog postupka
Tužitelji: Reiner Grafe, Jürgen Pohle
Tuženici: Südbrandenburger Nahverkehrs GmbH, OSL Bus GmbH
Prethodna pitanja
Je li prijenos pogona s autobusnim linijama s jednog autobusnog poduzeća na drugo na temelju postupka javne nabave prema Direktivi 92/50/EEZ o usklađivanju postupaka za sklapanje ugovora o javnoj nabavi usluga1  prijenos pogona u smislu članka 1. stavka 1.
Direktive 77/187/EEZ2 , čak i ako između dvaju navedenih poduzeća nisu prenesena nikakva bitna sredstva za rad, a osobito autobusi?
Može li se zaključkom da autobusi – u slučaju vremenski ograničenog ugovora o javnoj nabavi usluga i na temelju razumne gospodarske odluke – zbog svoje starosti i povećanih tehničkih zahtjeva (vrijednosti emisija ispušnih plinova, niskopodna vozila) više nisu od velike važnosti za vrijednost pogona, opravdati to da Sud Europske unije odstupi od svoje odluke od 25. siječnja 2001. (C-172/99) na način da u tim okolnostima i preuzimanje bitnog dijela osoblja može dovesti do primjenjivosti Direktive 77/187/EEZ?
1      Direktiva Vijeća 92/50/EEZ od 18. lipnja 1992. o usklađivanju postupaka za sklapanje ugovora o javnoj nabavi usluga (SL 1992., L 209, str. 1.)2      Direktiva Vijeća 77/187/EEZ od 14. veljače 1977. o usklađivanju prava država članica o zaštiti prava zaposlenika u slučaju prijenosa poduzeća, pogona ili dijelova poduzeća ili pogona (SL 1977., L 61, str. 26.)
Presuda Općeg suda (deveto vijeće) od 21. lipnja 2018.
Haverkamp IP protiv EUIPO-a – Sissel (Otirač)
(predmet T-227/16)
„Dizajn Zajednice – Postupak za proglašavanje žiga ništavim – Međunarodna registracija u kojoj je naznačena Europska unija – Registrirani dizajn Zajednice koji predstavlja otirač – Raniji dizajn – Razlog za ništavost – Nedostatak individualnog karaktera – Upućeni korisnik – Stupanj slobode dizajnera – Dokaz zasićenja stanja tehnike – Nepostojanje različitog ukupnog dojma – Članak 6. i članak 25. stavak 1. točka (b) Uredbe (EZ) br. 6/2002 – Članak 63. stavak 1.
1.      Dizajni Zajednice – Razlozi za ništavost – Nedostatak individualnog karaktera – Dizajn koji na upućenog korisnika ne ostavlja drugačiji dojam u odnosu na dojam koji ostavlja raniji dizajn – Kriteriji za ocjenu
(Uredba Vijeća br. 6/2002, čl. 6. st. 1. t. (b), čl. 7. st. 1. i čl. 65. st 1.; Uredba Komisije br. 2245/2002, čl. 28. st. 1. t. (b), (v) i (vi))
3.      Dizajni Zajednice – Razlozi za ništavost – Nedostatak individualnog karaktera – Upućeni korisnik – Pojam
(Uredba Vijeća (EZ) br. 6/2002, čl. 6. st. 1. i čl. 25. st. 1. t. (b))
4.      Dizajni Zajednice – Prijava za registraciju – Pretpostavke – Naznaka proizvoda
(Uredba Vijeća br. 6/2002, čl. 36. st. 2. i 6.)
5.      Dizajni Zajednice – Razlozi za ništavost – Nedostatak individualnog karaktera – Dizajn koji na upućenog korisnika ne ostavlja drugačiji dojam u odnosu na dojam koji ostavlja raniji dizajn – Prikaz otirača
(Uredba Vijeća (EZ) br. 6/2002, čl. 6. st. 1. i čl. 25. st. 1. t. (b))
6.      Dizajni Zajednice – Postupovne odredbe – Ispitivanje činjeničnog stanja po službenoj dužnosti – Tužba za proglašavanje ništavim – Ispitivanje koje je ograničeno na istaknute razloge
(Uredba Vijeća br. 6/2002, čl. 63. st. 1.)
7.      Dizajni Zajednice – Razlozi za ništavost – Nedostatak individualnog karaktera – Dizajn koji na upućenog korisnika ne ostavlja drugačiji dojam u odnosu na dojam koji ostavlja raniji dizajn – Kriteriji za ocjenu – Sloboda dizajnera
(Uredba Vijeća (EZ) br. 6/2002, čl. 6. st. 2. i čl. 25. st. 1. t. (b))
8.      Dizajni Zajednice – Razlozi za ništavost – Nedostatak individualnog karaktera – Dizajn koji na upućenog korisnika ne ostavlja drugačiji dojam u odnosu na dojam koji ostavlja raniji dizajn – Zasićenje stanja tehnike – Relevantnost
(Uredba Vijeća br. 6/2002, čl. 6. st. 1.)
9.      Dizajni Zajednice – Razlozi za ništavost – Nedostatak individualnog karaktera – Dizajn koji na upućenog korisnika ne ostavlja drugačiji dojam u odnosu na dojam koji ostavlja raniji dizajn – Ukupna ocjena svih elemenata ranijeg dizajna
(Uredba Vijeća (EZ) br. 6/2002, čl. 6. st. 1. i čl. 25. st. 1. t. (b))
Predmet
Tužba protiv odluke trećeg žalbenog vijeća EUIPO-a od 26. veljače 2016. (predmet R 2618/2014-3), koja se odnosi na postupak za proglašavanje žiga ništavim između društva Sissel i R. Haverkampa.
Izreka
Tužba se odbija.
Društvu Haverkamp IP GmbH nalaže se snošenje troškova.
Društvu Haverkamp IP GmbH nalaže se snošenje troškova.
MIŠLJENJE NEZAVISNOG ODVJETNIKA
MICHALA BOBEKA
od 5. rujna 2018.(1)
Predmet C‑258/17
protiv
„Zahtjev za prethodnu odluku – Socijalna politika – Jednako postupanje – Zabrana diskriminacije na temelju spolne orijentacije – Homoseksualni odnosi s maloljetnicima – Stegovne sankcije koje su javnom službeniku zaposlenom u policiji izrečene nakon osuđujuće presude – Održavanje na snazi učinaka stegovne odluke”
I.      Uvod
1.        E. B. (u daljnjem tekstu: žalitelj) rođen je 1942. godine.
Dok je bio zaposlen u austrijskoj policiji, 1974. godine kazneno je osuđen za pokušaj homoseksualnih spolnih radnji s osobama koje su imale 14 i 15 godina.
Žalitelju je 1975. izrečena stegovna sankcija za te radnje, koja se sastojala u prijevremenom umirovljenju iz policije i 25-postotnom umanjenju iznosa njegove mirovine.
2.        Austrijsko pravo je u to vrijeme predviđalo dva zasebna kaznena djela: „oskvrnuće” (spolne radnje s osobama mlađima od 14 godina); i „nedoličnost” (homoseksualne spolne radnje muškaraca s osobama mlađima od 18 godina).
Za potonje kazneno djelo 2002. utvrđeno je da čini neopravdanu diskriminaciju na temelju spolne orijentacije.
Stavljeno je izvan snage.
3.        Žalitelj u glavnom postupku u biti prigovara na činjenicu da i dalje prima umanjenu mirovinu, navodeći da su presuda kojom je osuđen za kazneno djelo i stegovna sankcija koja mu je izrečena činile diskriminaciju na temelju spolne orijentacije.
4.        U tom pravnom i činjeničnom okviru, Verwaltungsgerichtshof (Visoki upravni sud, Austrija) pita je li umanjenje žaliteljeve mirovine u skladu sa zabranom diskriminacije na temelju spolne orijentacije predviđenom člankom 2.
Direktive 2000/78/EZ(2), iako je izvorna stegovna odluka postala konačna prije nego što je ta direktiva stupila na snagu.
Sud koji je uputio zahtjev postavlja i niz pitanja o tome kako bi i od kojeg trenutka diskriminaciju možebitno trebalo ispraviti.
II.    Pravni okvir
A.      Pravo Unije
5.        U članku 1.
Direktive 2000/78 među neprihvatljivim razlozima diskriminacije spominje se i spolna orijentacija.
6.        Članak 2. stavak 1. i stavak 2. točka (a), članak 3. stavak 1. točka (c) i članak 17.
Direktive 2000/78 glase:
„Članak 2.
Pojam diskriminacije
1.      Za potrebe ove Direktive ‚načelo jednakog postupanja’ znači nepostojanje bilo kakve izravne ili neizravne diskriminacije na temelju bilo kojeg od razloga iz članka 1.
2.      Za potrebe stavka 1.:
(a)      smatra se da se radi o izravnoj diskriminaciji u slučaju kada se prema jednoj osobi postupa lošije [nepovoljnije] nego prema drugoj osobi ili je došlo do takvog postupanja ili je moglo doći do takvog postupanja u sličnim situacijama [nego što se postupa ili se postupalo ili bi se postupalo prema drugoj osobi u usporedivoj situaciji], zbog bilo kojeg od razloga iz članka 1.;
Članak 3.
Područje primjene
1.      U granicama nadležnosti prenesenih na Zajednicu, ova se Direktiva primjenjuje na sve osobe, bilo u javnom ili privatnom sektoru, uključujući javna tijela, u odnosu na:
(c)      zapošljavanje i uvjete rada, uključujući otkaze i plaće;
Članak 17.
Sankcije
Države članice donose pravila o sankcijama koja se primjenjuju na kršenja odredbi nacionalnog prava donesenih u skladu s ovom Direktivom, a poduzimaju i sve potrebne mjere kako bi se osigurala primjena tih pravila.
Sankcije, koje mogu uključivati isplatu odštete žrtvi, moraju biti djelotvorne, proporcionalne i odvraćajuće.
Države članice o tim odredbama obavješćuju Komisiju najkasnije do 2. prosinca 2003., a neodgodivo je obavješćuju i o svakoj naknadnoj izmjeni koja bi na te odredbe mogla utjecati.”
7.        U prvoj rečenici članka 18. zahtijeva se da se direktiva u nacionalna prava prenese do, načelno, 2. prosinca 2003.
B.      Nacionalno pravo
1.      Kazneno pravo
8.        Članci 128. i 129.
Strafgesetza (Kazneni zakon) (u daljnjem tekstu: StG) primjenjivali su se 25. veljače 1974. u verziji uvedenoj Bundesgesetzom objavljenim u BGBl.-u br. 273/1971 (u daljnjem tekstu: Savezni zakon iz 1971.).
Predviđali su sljedeće:
„Oskvrnuće
Članak 128.
Svaka osoba koja, […] u svrhu seksualnog zadovoljstva, spolno zlostavlja dječaka ili djevojčicu mlađe od 14 godina na način različit od onog koji je naveden u članku 127. čini kazneno djelo oskvrnuća, za koje se izriče kazna zatvora od jedne do pet godina, do deset godina ako postoje ozbiljne otegotne okolnosti te do dvadeset godina ako nastupi neka od posljedica iz članka 126.
Članak 129.
Kao kazneno djelo sankcioniraju se i sljedeći oblici nedoličnosti:
I.      Istospolna nedoličnost koju bilo koja muška osoba s najmanje osamnaest godina izvrši s osobom koja još nije navršila osamnaest godina.”
9.        Dakle, navedene odredbe su predviđale različite dobne granice za pristanak na homoseksualne odnose (18 godina), s jedne strane, i heteroseksualne ili lezbijske odnose (14 godina), s druge.
10.      Pravni položaj je bio isti i na temelju članaka 207. i 209.
Strafgesetzbucha (Kazneni zakonik) (u daljnjem tekstu: StGB), koji je stupio na snagu 1. siječnja 1975.
11.      Verfassungsgerichtshof (Ustavni sud, Austrija) presudom od 21. lipnja 2002.(3) članak 209.
Stavljen je izvan snage s učinkom od 28. veljače 2003.
12.      Austrijski zakonodavac je izmjenom StGB‑a izvršenom Bundesgesetzom objavljenim u BGBl.-u I br. 134/2002 (u daljnjem tekstu: Savezni zakon br. 134/2002), koji je stupio na snagu 13. kolovoza 2002., članak 209.
StGB‑a stavio izvan snage prije nego što je takav učinak izazvala odluka Verfassungsgerichtshofa (Ustavni sud).
13.      Europski sud za ljudska prava (ESLJP) donio je protiv Austrije presude u vezi s primjenom članka 209.
StGB‑a.
StGB‑a povrijeđeni članci 8. i 14.
Europske konvencije za zaštitu ljudskih prava (u daljnjem tekstu: EKLJP), jer zakonodavac nije pružio adekvatno opravdanje različitih dobnih granica za pristanak na homoseksualne odnose s odraslim osobama, s jedne strane, i heteroseksualne ili lezbijske odnose s odraslim osobama, s druge(4).
2.      Zakon o javnim službenicima
14.      U skladu s člankom 13. stavkom 1.
Beamten‑Dienstrechtsgesetza 1979 (Zakon iz 1979. o uvjetima obavljanja službe javnih službenika) (u daljnjem tekstu: BDG 1979.), u verziji te odredbe koja proizlazi iz Bundesgesetza objavljenog u BGBl.-u I br. 119/2002 (u daljnjem tekstu: Savezni zakon br. 119/2002), javni službenici su do 30. prosinca 2016. u mirovinu išli na posljednji dan svoje 65. godine.
15.      Da mu nije izrečena stegovna sankcija, taj dan bi za žalitelja, rođenog 1942., bio 1. siječnja 2008.
Glavne odredbe o izračunavanju mirovina u to su se vrijeme nalazile u Pensionsgesetzu (PG) 1965 (Zakon o mirovinama iz 1965.), u verziji koja je stupila na snagu na temelju Bundesgesetza objavljenog u BGBl.-u I br. 53/2007 (u daljnjem tekstu: Savezni zakon iz 2007.).
Te su odredbe sadržavale pravila o načinu izračunavanja mirovina, uključujući o uzimanju u obzir datuma stupanja u službu i njezina trajanja.
3.      Uredba o policijskoj službi
16.      Stegovna odluka na štetu žalitelja od 10. lipnja 1975. donesena je na temelju tada primjenjivog Dienstpragmatika (Uredba o policijskoj službi, RGBl. br. 15/1914) (u daljnjem tekstu: DP).
Članci 24. i 87.
DP‑a predviđali su sljedeće:
Članak 24.
(1)      Javni službenik mora, i unutar i izvan svoje službe, čuvati reputaciju struke, čitavo se vrijeme ponašati u skladu s pravilima ponašanja i izbjegavati sve radnje koje bi mogle narušiti ugled i povjerenje koje njegov položaj nalaže.
Stegovne sankcije
Članak 87.
Javnim službenicima koji povrijede svoje profesionalne i službene obveze izriču se, ne dovodeći u pitanje njihovu kaznenu odgovornost, upravne ili stegovne sankcije, ovisno o tome radi li se samo o povredi upravnih pravila ili se pak, s obzirom na ugrožavanje ili povredu interesa države te zbog ozbiljnosti povrede, njezina ponavljanja ili drugih otegotnih okolnosti, radi o povredi obveza službe.”
III. Činjenično stanje, postupak i prethodna pitanja
17.      Žalitelj, koji je rođen 1. siječnja 1942., je u mirovini.
18.      On je 10. rujna 1974., dok je bio djelatni policijski službenik, osuđen za pokušaj počinjenja kaznenog djela istospolne nedoličnosti u smislu članka 129.
I StG‑a.
Osuđen je na kaznu zatvora od tri mjeseca uz izricanje uvjetne osude s rokom kušnje od tri godine.
Žalba koju je podnio protiv te prvostupanjske odluke odbijena mu je.
19.      Žalitelj je odlukom Stegovnog odbora Bundespolizeidirektiona Wien (Glavna uprava savezne policije, Beč, Austrija) (u daljnjem tekstu: BPD‑Wien) od 10. lipnja 1975. proglašen krivim za:
[DP‑a]) jer je 25. veljače 1974. u večernjim satima u bečkom parku Prater, dok nije bio na dužnosti, od 15-godišnjeg W‑a i 14-godišnjeg H‑a zatražio da ga ručno seksualno zadovolje, zbog čega je osuđen za pokušaj istospolne nedoličnosti s mladim osobama u smislu članka 128. i članka 129.
I StG‑a.
On je time počinio stegovnu povredu (članak 87.
DP‑a).
Ovaj mu Odbor stoga izriče stegovnu kaznu prisilnog trajnog umirovljenja uz umanjenje mirovine od 25 % u odnosu na standardnu (članak 93. stavak 1. točka (d) u vezi s člankom 97. stavkom 1.
DP‑a).”
20.      Žaliteljeva žalba je odbijena odlukom od 24. ožujka 1976.
Žalitelj je stoga bio prisiljen umiroviti se 1. travnja 1976.
21.      Mirovina na koju je žalitelj imao pravo izračunana je odlukom od 17. svibnja 1976. na temelju njegova umirovljenja 1. travnja 1976. te uzimanjem u obzir umanjenja od 25 % koje je odredilo stegovno tijelo.
22.      Na raspravi je potvrđeno da je žalitelj od tog datuma počeo primati umanjenu mirovinu.
23.      Kako je navedeno u točkama 11. i 12. ovog mišljenja, članak 209.
StGB‑a (koji je odgovarao članku 129.
I StG‑a) proglašen je odlukom Verfassungsgerichtshofa (Ustavni sud) od 21. lipnja 2002. neustavnim te ga je austrijski zakonodavac kasnije te godine stavio izvan snage.
24.      Žalitelj je dopisom od 2. lipnja 2008. stegovnom tijelu podnio, među ostalim, zahtjeve za poništenje stegovne odluke od 10. lipnja 1975. ili, podredno, za to da se utvrdi da su pravni učinci te stegovne odluke počevši od 21. lipnja 2002. prestali važiti.
Zahtijevao je i isplatu plaće za određena razdoblja službe te je, podredno, navodio da mu se mirovina od 21. lipnja 2002. nadalje nije trebala umanjivati.
25.      Ti su zahtjevi odbijeni.
26.      Žalitelj je 11. veljače 2009. tijelu nadležnom za javne službe i mirovine podnio zahtjev za izračun i naknadnu isplatu plaće i više mirovine.
Prije svega je naveo da se, iz perspektive prava na plaću i mirovinu, a s ciljem izbjegavanja (trajne) diskriminacije, treba smatrati kao da je do navršetka zakonske dobi umirovljenja bio aktivno zaposlen.
Podredno je tvrdio da je u najmanju ruku imao pravo na puni iznos mirovine.
Tužba koju je podnio protiv te odluke Bundesverwaltungsgerichtu (Savezni upravni sud, Austrija) također mu je odbijena.
On je protiv te presude uložio reviziju Verwaltungsgerichtshofu (Visoki upravni sud), sudu koji je uputio zahtjev u ovom predmetu.
28.      Sud koji je uputio zahtjev u tom zahtjevu pretpostavlja da stegovna odluka poput one donesene protiv žalitelja više nije dopuštena otkad se Direktiva 2000/78 primjenjuje u Austriji.
U nedostatku ikakvih (novih) razloga kojima bi se opravdala različita dobna granica za pristanak na homoseksualne odnose muškaraca s odraslim osobama, s jedne strane, i heteroseksualne ili lezbijske odnose s odraslim osobama, s druge, nije dopušteno, čak ni za potrebe stegovnog postupka, razlikovati situaciju u kojoj odrasla osoba maloljetnika potiče na činjenje homoseksualnih spolnih radnji između muškaraca, s jedne strane, od situacije u kojoj odrasla osoba takvog maloljetnika potiče na heteroseksualne ili lezbijske spolne radnje, s druge.
29.      Sud koji je uputio zahtjev navodi da „nema apsolutno nikakve dvojbe” da je stegovna odluka u pitanju donesena na temelju takvog razlikovanja, s obzirom na to da je njezin glavni razlog bila činjenica da je ponašanje za koje je žalitelj optužen (tada) bilo zakonom kažnjivo kazneno djelo.
Iako nije nezamislivo da bi se takvo poticanje na heteroseksualne ili lezbijske spolne radnje smatralo povredom dužnosti, eventualno donesena stegovna odluka bila bi „neusporedivo blaža” da nije bilo sastavnih elemenata kaznenog djela predviđenog u članku 129.
I StG‑a.
30.      S obzirom na navedeno, sud koji je uputio zahtjev pita se na koji način stupanje na snagu Direktive 2000/78 i zabrana diskriminacije na temelju spolne orijentacije utječe na tekuće isplate mirovine žalitelju.
Verwaltungsgerichtshof (Visoki upravni sud) odlučio je prekinuti postupak i Sudu uputiti sljedeća prethodna pitanja:
„1.      Protivi li se članku 2.
[Direktive 2000/78] održavanje na snazi pravnih učinaka konačne odluke upravnog tijela u području službeničkog stegovnog prava (odluka u stegovnom postupku) kojom se nalaže odlazak službenika u mirovinu uz umanjenje mirovine, ako
bi istovjetna (hipotetska) odluka bila protivna Direktivi 2000/78 da je donesena u vrijeme njezine primjenjivosti?
2.      U slučaju pozitivnog odgovora, je li za uspostavu situacije bez diskriminacije,
(a)      na temelju prava Unije obvezno u svrhu određivanja mirovine smatrati da službenik u razdoblju između stupanja na snagu odluke upravnog tijela i njegove zakonske dobi za odlazak u mirovinu nije bio u mirovini nego da je bio u službi, ili je
(b)      u tu svrhu dostatno kao primjerenu priznati neumanjenu mirovinu koja proizlazi iz prisilnog umirovljenja u trenutku navedenom u odluci upravnog tijela?
3.      Ovisi li odgovor na drugo pitanje o tome je li službenik prije navršavanja dobi za mirovinu proaktivno nastojao stvarno biti primljen u službu u saveznoj javnoj upravi?
4.      Ako Sud bude smatrao da je dostatno odustati od postotnog umanjenja mirovine (po potrebi ovisno o okolnostima navedenima u trećem pitanju):
Može li zabrana diskriminacije iz Direktive 2000/78 opravdati prvenstvo primjene pred protivnim nacionalnim pravom koje nacionalni sud mora uzeti u obzir pri određivanju mirovine i za razdoblja prije nego što je Direktiva 2000/78 postala izravno primjenjiva unutar država članica?
5.      U slučaju pozitivnog odgovora na četvrto pitanje: na koji se trenutak odnosi takvo ‚retroaktivno djelovanje’?”
31.      Pisana očitovanja podnijeli su žalitelj, talijanska i austrijska vlada i Europska komisija.
Te su zainteresirane stranke, osim talijanske vlade, iznijele i usmena očitovanja, na raspravi održanoj 29. svibnja 2018.
IV.    Ocjena
32.      Je li moguće pozvati se na novo pravno pravilo u svrhu pobijanja trajnih posljedica upravne odluke koja je donesena i postala konačna prije nego što se to pravilo počelo primjenjivati?
To je temeljno pitanje koje sud koji je uputio zahtjev otvara svojim prvim pitanjem.
33.      U okolnostima poput onih u glavnom postupku, smatram da na to pitanje treba negativno odgovoriti.
34.      S obzirom na odgovor koji predlažem na prvo pitanje (odjeljak A u nastavku), na preostala pitanja nije potrebno odgovoriti.
Unatoč tomu, za slučaj da Sud dođe do drukčijeg zaključka, kratko ću razmotriti i probleme koje ta pitanja otvaraju (odjeljci B i C), kao i relevantnost članka 157.
UFEU‑a (nekadašnji članak 141. UEZ‑a) za predmetni slučaj.
Potonja se odredba ne spominje u pitanjima suda koji je uputio zahtjev, ali je na nju uputio žalitelj (odjeljak D).
A.      Prvo pitanje
35.      Ako je upravna odluka, koja se tiče diskriminacije na temelju spolne orijentacije te kojom su umanjena mirovinska prava, postala konačna prije nego što je takva diskriminacija zabranjena Direktivom 2000/78, je li nastavak primjene tog umanjenja mirovinskih prava zabranjen sada kada je direktiva na snazi?
36.      U skladu s odlukom kojom se upućuje prethodno pitanje, prvo se pitanje ne odnosi na valjanost odluke o određivanju prisilnog umirovljenja i umanjenju žaliteljevih mirovinskih prava.
Žalitelj je to pobijao 1970-ih te je to ponovno pokušao (neuspješno) nakon što je sporna kaznenopravna odredba stavljena izvan snage.
37.      Umjesto toga, u dijelu u kojem se upravna odluka odnosila na diskriminaciju, sud koji je uputio zahtjev prvim pitanjem pita protivi li se Direktivi 2000/78 održavanje na snazi učinaka te odluke u smislu trajno umanjenih mirovinskih prava.
38.      Razmatranje tog pitanja započet ću podsjećanjem na opći pristup Suda u pogledu vremenske primjene novih pravila na tekuće učinke ranije nastalih situacija (poglavlje 1.).
Potom ću se okrenuti konkretnom pristupu Suda u predmetima u vezi s mirovinama (poglavlje 2.).
Nakon toga ću izložiti sudsku praksu o tekućim odnosima (poglavlje 3.) i opseg obveze preispitivanja ranijih odluka (poglavlje 4.).
Na kraju ću te zaključke primijeniti na predmetni slučaj (poglavlje 5.).
39.      Međutim, prije analize tih pitanja potrebno je iznijeti dvije napomene.
40.      Kao prvo, čini se da postoji konsenzus oko činjenice da razlika u kaznenom tretmanu spolnih odnosa s maloljetnicima, ovisno o tome radi li se o homoseksualnim ili heteroseksualnim odnosima, kakva je 1974. postojala u austrijskom pravu, danas ne bi bila prihvatljiva.
Logično, isto bi vrijedilo i za isticanje žaliteljeve spolne orijentacije u obrazloženju stegovne odluke.
Austrijska vlada nije osporila nijedan od tih navoda.
Međutim, istaknula je, pri čemu joj u tom pogledu nitko nije proturječio, da su i kaznena i stegovna sankcija 1974. i 1975. bile sasvim zakonite prema austrijskom pravu.
Navela je i da su te sankcije bile u skladu s tada prevladavajućim europskim standardima, koji su se otad promijenili.
41.      Kao drugo, u kontekstu ovog predmeta puno je nejasniji točan odnos između kaznene i stegovne sankcije u glavnom postupku.
Osobito, prilično se opsežno raspravljalo, kako u okviru pisanih očitovanja tako i na raspravi, o tome je li stegovna sankcija (određene težine) bila nužna posljedica osuđujuće presude.
S jedne strane, za razliku od kaznenog zakonika, u (prilično općenito oblikovanim(5)) stegovnim pravilima za javne službenike nije se pravila formalna razlika između ponašanja ovisno o tome jesu li bila homoseksualne ili heteroseksualne naravi.
S druge strane, sud koji je uputio zahtjev naveo je u odluci kojom je taj zahtjev upućen da bi izrečene stegovne mjere bile „neusporedivo blaže” da nije bilo osuđujuće presude.
42.      Kao odgovor na pitanja o točnom odnosu između kaznenih i stegovnih sankcija, austrijska vlada navela je da postojanje konačne kaznene sankcije protiv policijskog službenika 1974. nije nužno bilo dovoljno za njegovo automatsko otpuštanje(6).
Međutim, takva presuda nije bila nužna ni za izricanje stegovnih sankcija.
Od austrijskih policijskih službenika su se 1974. zahtijevali najviši standardi ponašanja, kako na dužnosti tako i izvan nje.
Stoga, činjenica da za određeno ponašanje nije donesena osuđujuća presuda (ili da ono uopće nije bilo propisano kao kazneno djelo) nije značila da ono nije bilo problematično iz perspektive stegovnih pravila.
Austrijska vlada je u tom pogledu navela, a da joj nitko nije proturječio, da bi se pokušaji 32-godišnjeg policijskog službenika da u javnom parku 14-godišnjaka i 15-godišnjaka navede na spolni odnos teško smatrali primjernim ponašanjem, neovisno o spolnoj orijentaciji.
Sud koji je uputio zahtjev potvrdio je da bi se i istovjetno heteroseksualno navođenje maloljetnika na spolni odnos u javnom parku tumačilo kao povreda dužnosti koja je u to vrijeme podlijegala stegovnom postupku.
43.      Iz tih navoda izvlačim dva zaključka.
Kao prvo, čini se da se samô postojanje konačne osuđujuće presude policijskog službenika po definiciji moralo smatrati povredom njegovih profesionalnih obveza.
Prilično je jasno da su standardi ponašanja za policijske službenike viši od pukog „nepočinjenja kaznenih djela”.
U tom je smislu stoga sasvim logično da je postojanje osuđujuće presude po definiciji imalo izravne posljedice na raspon zamislivih sankcija, čineći ih „(ne)usporedivo strožima” u odnosu na slučajeve u kojima nije izrečena osuđujuća presuda(7).
Kao drugo, također mi se čini da osuđujuća presuda, pored te jednostrane posljedice (od postojanja osuđujuće presude do stegovne sankcije) u smislu težine stegovne sankcije, nije bila nužan preduvjet za izricanje te stegovne sankcije.
a)      Opći pristup
44.      Prema ustaljenoj sudskoj praksi Suda, novo pravilo u načelu se primjenjuje odmah, bez odgode, na „buduće učinke situacije nastale primjenom starog pravila” i načelo zaštite legitimnog očekivanja ne može se proširiti do te mjere da, „općenito govoreći”, sprečava primjenu novog pravila na buduće učinke situacija nastalih primjenom starog pravila”(8).
45.      Međutim, kako bi se osiguralo poštovanje načelâ pravne sigurnosti i zaštite legitimnih očekivanja, materijalne odredbe prava Unije treba tumačiti na način da se primjenjuju na „okolnosti nastale prije njihova stupanja [na snagu]” samo u mjeri u kojoj „iz njihova teksta, svrhe ili strukture [jasno] proizlazi da im treba pripisati takav učinak”(9).
46.      U skladu s jednom drugom formulom koju Sud koristi, novo pravno pravilo „ne primjenjuje [se] na pravne situacije nastale i konačno okončane za vrijeme važenja prethodnog zakona, [ali se] primjenjuje na buduće učinke tih situacija kao i na nove pravne situacije.
Drukčije vrijedi, poštujući načelo zabrane retroaktivnosti pravnih akata, samo u slučaju kada se uz novo pravilo donesu posebne odredbe kojima se izričito određuju uvjeti njegove vremenske primjene”(10).
48.      Isti pristup postoji i u kontekstu pristupanja nove države članice Europskoj uniji(11), kako u pogledu nacionalne primjene (novih) pravila Unije tako i u pogledu nadležnosti Suda da u prethodnim postupcima odgovara na pitanja povezana s takvim situacijama.
Prošle činjenice (to jest činjenice nastale prije pristupanja) mogu se uzeti u obzir ako su relevantne te ih je potrebno (ponovno) ocijeniti u postupku primjene novog zakona/novih zakona donesenog/ih nakon pristupanja(12).
Tako, primjerice, nije bilo na Sudu da u biti počne meritorno preispitivati, nakon pristupanja, jesu li neke odredbe potrošačkog ugovora sklopljenog prije pristupanja bile nepoštene, unatoč tomu što se taj ugovor zapravo primjenjivao i nakon pristupanja(13).
Nasuprot tomu, Sud je bio nadležan ocijeniti je li nacionalno zakonodavstvo kojim je utvrđena gornja granica zateznih kamata u kontekstu pravnog posla sklopljenog znatno prije pristupanja, ali koji je učinke proizvodio i nakon pristupanja (kada je izvršen i konačan izračun kamata), bilo u skladu s pravom Unije(14).
b)      Predmet Ciola
49.      Žalitelj i Komisija su se u svojim pisanim i usmenim očitovanjima uvelike pozivali na odluku Suda u predmetu Ciola(15).
Tu odluku doista treba detaljno promotriti, jer pokazuje na koji se način opće smjernice izložene u prethodnom ulomku primjenjuju u okviru konkretnog predmeta.
50.      Čarobni datum u predmetu Ciola bio je 1. siječnja 1995., kada je Austrija pristupila Europskim zajednicama.
Pravo EZ‑a je na taj datum, uključujući pravila o slobodi kretanja, naravno, uz iznimku izričitih odstupanja, sasvim stupilo na snagu i odmah postalo u cijelosti primjenjivo u toj novoj državi članici.
51.      Društvo E. Ciole bilo je vlasnik te je iznajmljivalo 200 vezova za rekreacijska plovila na austrijskom dijelu Bodenskog jezera.
Upravnom odlukom iz 1990. utvrđeno je da se stranim državljanima može iznajmiti najviše 60 vezova(16).
Svake se godine morao dostaviti popis vezova iznajmljenih stranim državljanima(17).
52.      Dana 10. srpnja 1996. (18 mjeseci nakon pristupanja), donesena je nova pojedinačna odluka kojom je utvrđeno da je odnosno društvo u siječnju i svibnju 1995. stranim državljanima iznajmilo dva veza više od kvote od 60.
E. Cioli izrečena je novčana kazna za svaku od tih povreda upravne odluke iz 1990.(18).
Protiv te odluke iz 1996.
E. Ciola podnio je tužbu.
Predmet je upućen ovom Sudu, pri čemu se drugo pitanje suda koji je uputio zahtjev izričito odnosilo na vremensko područje primjene odnosne zabrane, s obzirom na to da je izvorna upravna odluka postala konačna prije pristupanja.
53.      Sud je svoje obrazloženje započeo potvrdom da se kvota za iznajmljivanje vezova stranim državljanima protivila pravilima o slobodnom kretanju usluga.
Međutim, dodao je da se „spor ne odnosi na sudbinu samog upravnog akta, u ovom slučaju odluke od 9. kolovoza 1990., nego na pitanje mora li se takav akt zanemariti prilikom ocjene valjanosti kazne koja je izrečena [nakon datuma pristupanja] za povredu obveze utvrđene tom odlukom, zbog njezine neusklađenosti s načelom slobode pružanja usluga”(19).
Sud je zaključio da se takav akt mora zanemariti.
54.      Žalitelj se u ovom predmetu poziva na presudu Ciola navodeći da je njome zapravo utvrđeno da osoba koja trpi negativne posljedice upravne odluke ima pravo neutralizirati te učinke ako bi ta odluka, hipotetski, bila protivna novim pravnim pravilima da je donesena nakon stupanja tih novih pravila na snagu.
55.      Međutim, takav zaključak ne proizlazi iz presude Ciola.
Tužitelj je u predmetu Ciola pobijao valjanost novčane kazne koja je izrečena odlukom donesenom nakon stupanja na snagu pravila o slobodnom kretanju u Austriji.
Osim toga, novčana je kazna izrečena za radnje društva E. Ciole – iznajmljivanje vezova u siječnju i svibnju 1995.
– koje su same izvršene nakon pristupanja.
56.      Stoga je prilično jasno da se u predmetu Ciola radilo o novoj primjeni novih propisa donesenih nakon pristupanja, što je logično bilo nužno kako bi se ocijenila nova situacija.
Činjenice nastale nakon pristupanja (iznajmljivanje vezova) imalo se ispitati i usporediti s novim propisima donesenim nakon pristupanja (nacionalni propisi unaprijed prilagođeni da bi bili u skladu novoprimjenjivim pravilima Unije).
Osim toga, očito je da nije bilo „neutralizacije” (prošlih) učinaka odluke iz 1990. u smislu koji žalitelj sugerira.
Sud nije naveo da je tu odluku trebalo preispitati niti da je trebalo platiti ikakvu naknadu štete za njezino ranije postojanje.
Umjesto toga, zahtijevalo se samo da se ta stara odluka, koja je postala protivna novom zakonu donesenom nakon pristupanja, ne može više primjenjivati prilikom nove primjene zakona u kontekstu izricanja upravnih kazni nakon pristupanja.
2.      Konkretna sudska praksa o mirovinama
57.      Opći pristup opisan u prethodnom poglavlju primjenjuje se i u kontekstu Direktive 2000/78 i mirovinskih sustava(20).
Međutim, točan način primjene tih pravila u pojedinačnim slučajevima nije nužno sam po sebi očit. Posebnosti mirovinskih sustava ne mogu se zanemariti.
Prava se stječu te se mirovine isplaćuju desetljećima, tijekom čega se zakoni mogu znatno promijeniti.
Problem je još osjetljiviji zbog činjenice da se mirovinski sporovi mogu odnositi na velike količine novca za pojedinca i, ukupno gledano, državne i privatne mirovinske fondove.
58.      To značajno obilježje vidljivo je u svim presudama o mirovinama koje će se razmatrati u ovom poglavlju.
a)      Stare činjenice, novi propisi i potreba za novom odlukom
59.      Mnogo je presuda koje se odnose konkretno na mirovine u kojima je Sud potvrdio da se prilikom određivanja prava na mirovinu u obzir moraju uzeti činjenice koje su nastupile prije stupanja na snagu novih pravila o zabrani diskriminacije (osobito onih u pogledu trajanja službe).
60.      Tako su se, primjerice, predmeti Bruno i O’Brien(21) odnosili na jednako postupanje prema radnicima koji su radili nepuno radno vrijeme i onima koji su radili puno radno vrijeme, koje je predviđeno Direktivom 97/81/EZ(22).
Sud je u tim predmetima utvrdio da su se u ocjeni je li pojedinac imao pravo na mirovinu u obzir morala uzeti razdoblja nepunog radnog vremena koja su prethodila stupanju te direktive na snagu(23).
Pravo na mirovinu se i u predmetu Bruno i u predmetu O’Brien određivalo nakon stupanja direktive na snagu(24).
61.      To je vrijedilo i za predmete Barber(25) i Ten Oever(26), u kojima se radilo o navodnoj diskriminaciji na temelju spola zabranjenoj člankom 119. UEEZ‑a.
Pravo na mirovinu se u tim predmetima utvrđivalo nakon stupanja članka 119. UEEZ‑a na snagu(27).
Kao u predmetu Ten Oever(29), relevantni je događaj nastupio te je nova odluka donesena (smrt partnera i odluka o uskrati mirovine za nadživjelog člana obitelji) nakon isteka roka za prenošenje te direktive(30).
63.      Predmeti Kauer i Duchon u bitnome su se odnosili na diskriminaciju na temelju državljanstva(31).
U tim predmetima, žalitelji su zahtjev za mirovinu u Austriji podnijeli nakon pristupanja te su zatražili da se u obzir uzmu određene činjenice koje su nastale u drugim državama članicama i prije pristupanja (u predmetu Kauer to su bila razdoblja odgoja djeteta, a u predmetu Duchon radilo se o nesreći povezanoj s radom koja je dovela do nesposobnosti za rad).
64.      Ukratko, svi gore navedeni predmeti o mirovinama odnose se na situacije u kojima se prilikom donošenja odluke nakon početka primjene novog zakona u obzir uzimaju činjenice nastale prije primjene tog novog zakona.
To savršeno odgovara uzorku gore navedene opće sudske prakse: postoji trajna činjenična situacija u odnosu na koju je potrebno provesti novu pravnu ocjenu nakon stupanja novog zakona na snagu.
U takvim je situacijama sasvim logično, posebno u kontekstu socijalne sigurnosti, da se u obzir uzmu svi relevantni činjenični elementi nastali prije početka primjene novog zakona.
65.      Zato smatram da ta sudska praksa nije primjenjiva na ovaj predmet, u kojem činjenice, primjenjivo pravo, kao i sama upravna odluka, prethode stupanju novog zakona na snagu.
Jedine činjenice nastale nakon njegova stupanja na snagu su isplate mirovine žalitelju.
66.      To osobito smatram zato što navodno diskriminirajuća odluka iz ovog predmeta uključuje ocjenu i primjenu propisa na činjenice koje same nisu izravno povezane s pravom na mirovinu ili njezinim izračunom.
Navodna diskriminacija odnosi se na stegovnu odluku kojom je žalitelju, nakon što je potvrđena njegova krivnja, izrečena dvostruka stegovna sankcija(32).
Naravno, ne može se zanijekati da je ta odluka utjecala na žaliteljevu mirovinu(33).
Međutim, za razliku od predmeta o kojima se raspravljalo u ovom ulomku, predmetni slučaj ne uključuje, primjerice, objektivne uvjete za stjecanje prava povezane s osobnom situacijom ili razdobljima službe.
Umjesto toga, odnosi se na temeljnu i zasebnu stegovnu odluku proizašlu iz posebnog skupa činjenica.
b)      Postojeće mirovine, novi propisi i trenutačne situacije
67.      Presuda Römer(34), na koju se sve stranke pozivaju, baš se i ne uklapa u gornji uzorak.
Potrebno ju je stoga detaljnije razmotriti.
68.      U tom je predmetu tužitelj zapravo već bio umirovljen te je primao mirovinu kada je 2001. (dakle, prije isteka roka za prenošenje Direktive 2000/78) sklopio životno partnerstvo sa svojim partnerom.
J. Römeru odbijen je porezni tretman koji se obično priznavao u slučaju (heteroseksualnog) braka(35) a na temelju kojeg bi imao veću mirovinu.
69.      Sud je u bitnome utvrdio da je J. Römer, ako je bilo diskriminacije, mogao zahtijevati jednak porezni tretman od isteka roka za prenošenje Direktive 2000/78.
Za razliku od drugih gore navedenih predmeta, o tužiteljevu pravu na mirovinu odlučeno je prije stupanja novih pravila na snagu.
U pitanju je bila trajna diskriminacija u kontekstu kasnijih isplata i tužiteljeva poreznog položaja.
70.      Međutim, taj se predmet razlikuje od ovog, osobito zbog dvaju razloga.
71.      Kao prvo, točno je da je o poreznom položaju J. Römera odlučeno prije isteka roka za prenošenje Direktive 2000/78, tako da se u tom smislu radilo o „konačnoj” odluci.
Međutim, relevantni nacionalni propisi također su predviđali preispitivanje poreznog tretmana u slučaju promjene osobnih okolnosti.
Stoga, kako je Sud potvrdio, u skladu s primjenjivim nacionalnim pravom, „ako su uvjeti [za povoljniji porezni tretman] zadovoljeni tek nakon početka isplate starosne mirovine, potonja se odredba mora primjenjivati od tog trenutka ako zainteresirana stranka tako zatraži”(36).
72.      Dakle, u predmetu Römer radilo se o mehanizmu donošenja novih odluka uzimanjem u obzir novih i, u svrhu izračuna u sferi socijalne sigurnosti, relevantnih promjena osobnih okolnosti.
74.      To je, prema mojemu mišljenju, potpuno drukčije od vremenske primjene kakvu žalitelj zagovara u ovom predmetu.
U ovom se predmetu ne predlaže (zakonom predviđeno) uzimanje u obzir osobnih okolnosti za buduću prilagodbu, nego preispitivanje zatvorenog skupa činjenica nastalih prije mnogo godina i u vezi s njima donesene stegovne odluke u svjetlu novih pravnih pravila, s ciljem izmjene posrednih učinaka na mirovinska prava.
c)      Iznimke od pravila?
75.      Točno je da postoje izolirane presude Suda u kojima su odluka o priznavanju mirovine i sve relevantne činjenice prethodile novim pravilima.
Drugim riječima, donesena je odluka o priznavanju (ili nepriznavanju) mirovine te o razini prava, ali se s ciljem preispitivanja te odluke poziva na nova pravila, a da pritom ne postoje nikakve nove činjenice niti promjene osobnih okolnosti.
76.      Međutim, takve su presude u praksi rijetke te ih se, nakon podrobnog razmatranja, s lakoćom može razlučiti.
Tužiteljica u predmetu P.(37) bila je bivša supruga dužnosnika Komisije.
Ona u trenutku njegove smrti nije imala pravo na mirovinu za nadživjelog člana obitelji jer „krivnja” za razvod nije bila samo na njemu.
Samo nekoliko mjeseci nakon njegove smrti na snagu su stupila nova pravila, prema kojima bi P. imala pravo na mirovinu za nadživjelog člana obitelji(38).
Sud je u biti primijenio nova pravila, na temelju čega je P. dobila pravo na mirovinu od trenutka stupanja tih novih pravila na snagu.
77.      Predmet P. je ipak imao neke posebnosti.
Komisija je u biti snažno zagovarala primjenu novih pravila (plaćanje mirovine je osporavala iz drugih razloga).
Ostale su institucije ta pravila odmah počele primjenjivati te bi drukčiji pristup, kako je Komisija tvrdila, rezultirao diskriminacijom pojedinih službenika.
Osim toga, izvorna odluka kojom je P. uskraćena mirovina zapravo je donesena nekoliko dana nakon stupanja novih pravila na snagu (iako je bivši suprug umro prije toga).
78.      U predmetu Brock, pokojnom je suprugu 1958. priznata invalidska mirovina.
Ona je 1961. pretvorena u starosnu mirovinu(39).
U bitnome se radilo o tome jesu li bila primjenjiva nova pravila koja su zahtijevala uzimanje u obzir doprinosa plaćenih u drugim državama članicama, a koja su stupila na snagu 1. siječnja 1964.
Sud je utvrdio da jesu.
79.      Prema mojemu mišljenju, značajno je da je zakonodavstvo relevantno u tom predmetu sadržavalo odredbu koja je izričito predviđala preispitivanje mirovina izračunanih prije stupanja na snagu tog zakonodavstva.
80.      Međutim, najvažniji element po kojem su se predmeti P. i Brock razlikovali od ovog predmeta jest taj da se relevantna odluka u tim predmetima odnosila na ocjenu uvjeta za priznavanje mirovine na temelju novih pravnih pravila.
81.      To se očito razlikuje od ocjene prošlog ponašanja na temelju novih pravnih pravila u svrhu određivanja načina na koji bi (stegovna) odluka bila drukčija i njezinih posrednih učinaka na kasnija mirovinska prava.
82.      Tako, primjerice, bivša supruga u predmetu P. nije zahtijevala preispitivanje njezina razvoda kako bi se utvrdilo je li za njega bio isključivo odgovoran njezin bivši suprug.
U predmetu Brock, onesposobljena osoba nije zahtijevala preispitivanje okolnosti svoje nesreće kako bi se utvrdilo je li je se moglo smatrati nesrećom na radu.
Odluke o odgovornosti za razvod ili o nesreći bile su konačne, kao što je konačna i stegovna odluka u predmetnom slučaju.
83.      Ukratko, presude poput P. i Brock na prvi pogled imaju „snažniji retroaktivan okus” od drugih predmeta, poput gore navedenih.
U svakom slučaju, smatram očitim da takve presude nije moguće tumačiti na način da usvajanje novih pravila pruža apsolutno pravo na to da se ranije upravne odluke, koje su postale konačne, preispitaju u svjetlu tih novih pravila te da se isplate mirovine odgovarajuće izmijene.
d)      Prijelazne odredbe
84.      Naposljetku, u kontekstu mirovina valja razmotriti i sudsku praksu koja se tiče Direktive 79/7/EEZ(40).
Ta je direktiva od država članica zahtijevala da provedu načelo jednakog postupanja prema muškarcima i ženama u pitanjima socijalne sigurnosti.
Države članice su u okviru tog procesa promijenile nacionalna pravila o davanjima kako bi uklonile diskriminaciju na temelju spola.
85.      Sudu je u pogledu tih zakonodavnih promjena upućeno nekoliko zahtjeva za prethodnu odluku.
Ovdje su relevantni predmeti u vezi sa ženama kojima su, na temelju diskriminirajućih nacionalnih pravila, socijalna davanja uskraćena odlukama donesenima prije isteka roka za prenošenje navedene direktive.
One su u bitnome zahtijevale da im se primjenom novih nediskriminirajućih pravila ta davanja priznaju nakon isteka roka za prenošenje.
86.      U presudama Suda više je puta potvrđeno da se učinci diskriminacije moraju ukloniti nakon isteka roka za prenošenje.
Međutim, iz pobližeg uvida proizlazi da su i ti predmeti puno drukčiji od ovog.
