87.      Primjerice, u predmetu Borrie Clarke(41), nacionalnim pravom je ženama koje su tražile invalidsku mirovinu propisan dodatan uvjet u usporedbi s muškarcima (nesposobnost obavljanja kućanskih poslova).
Podnositeljica zahtjeva za mirovinu u tom predmetu nije ispunjavala dodatan uvjet te je njezin zahtjev odbijen 1983.
Nacionalno pravo je kasnije izmijenjeno da bi ga se uskladilo s direktivom.
Invalidska mirovina zamijenjena je naknadom za invaliditet te su utvrđeni novi uvjeti, jednaki za oba spola.
Međutim, u okviru prijelaza na novo uređenje, ljudi kojima su invalidske mirovine priznate prije stupanja novih propisa na snagu automatski su dobili naknadu za invaliditet, a da nisu morali ispunjavati nove uvjete.
Prijelazne odredbe su tako potvrdile i nastavile diskriminaciju.
88.      U skladu s utvrđenjem Suda, „ako je, od [isteka roka za prenošenje], muškarac u istom položaju kao žena na temelju navedenih prijelaznih odredbi automatski imao pravo na novu naknadu za teški invaliditet, a da pritom nije morao ponovno dokazati svoja prava, i žena je imala pravo na tu naknadu a da pritom nije morala ispuniti dodatan uvjet koji se do tada isključivo primjenjivao na udane žene”(42).
89.      Prema mojemu mišljenju, situacija u predmetu Borrie Clarke slična je situacijama u ostalim predmetima povezanima s mirovinama koji su se već razmatrali u ulomku (a).
Prijelazne odredbe u biti su činile novu primjenu (ili barem obnovu ranije odluke u okviru novih propisa) diskriminirajućih pravila za budućnost. I tu je sudsku praksu stoga moguće jasno razlikovati od predmetnog slučaja.
90.      Isti tip situacije vidljiv je i u drugim presudama, mada u odnosu na drukčije vrste davanja(43).
3.      Trajni odnosi
91.      Komisija se u svojim pisanim očitovanjima pozvala i na predmet Österreichischer Gewerkschaftsbund(44), povukavši usporedbu s trajnom diskriminacijom u kontekstu isplate mjesečnih plaća.
To je u skladu s argumentima žalitelja, u kojima se neprestano govori o trajnoj diskriminaciji u obliku umanjenih redovitih isplata mirovine.
I za tu sudsku praksu smatram da je jednostavno drukčija.
93.      U predmetu Österreichischer Gewerkschaftsbund(45), austrijski propisi su u svrhu izračunavanja plaće učitelja zaposlenih na temelju ugovora u potpunosti uzimali u obzir ranije učiteljsko iskustvo stečeno u Austriji.
Ranije učiteljsko iskustvo stečeno u drugim državama članicama tek se djelomično uzimalo u obzir.
Sud je takvo ograničenje proglasio suprotnim slobodnom kretanju radnika.
Također je utvrdio da se, u svrhu ispravljanja diskriminacije, učiteljsko iskustvo stečeno u drugim državama članicama mora u potpunosti uzeti u obzir, čak i ako je stečeno prije pristupanja Austrije.
94.      Presuda Österreichischer Gewerkschaftsbund zapravo je jedna od nekoliko presuda u kojima je Sud u bitnome utvrdio da se, u kontekstu radnih odnosa, činjenice nastale prije stupanja na snagu novih pravila možda moraju uzeti u obzir pri izračunavanju plaća zaposlenika ako su prema novom pravnom uređenju relevantne za taj izračun(46).
Tako je Sud u nizu predmeta, počevši s predmetom Hütter, presudio da su austrijska pravila prema kojima se prilikom određivanja platnih razreda javnih službenika u obzir uzimalo radno iskustvo stečeno prije osamnaeste godine bila protivna zabrani diskriminacije na temelju dobi predviđenoj Direktivom 2000/78(47).
Platni razredi su se morali prilagoditi kako bi se diskriminacija uklonila, što je vrijedilo i za slučajeve u kojima je relevantno iskustvo bilo stečeno prije isteka roka za prijenos te direktive.
95.      Smatram da takve predmete, u kojima se radilo o prilagodbama plaće u svrhu ispravljanja diskriminacije, nije moguće izravno usporediti s predmetima poput ovog, zbog jednog jednostavnog razloga: radni odnos u predmetima poput ÖsterreichischerGewerkschaftsbund bio je u tijeku, to jest trenutačno je proizvodio uzajamna prava i obveze.
Dakle, svaki se mjesec vrši „obnova”, nova primjena postojećih zakona u svrhu izračunavanja primjerene plaće, što zahtijeva stalne prilagodbe s obzirom na nove propise i promjene osobne situacije(48).
To je na neki način doista slično scenariju iz predmeta Römer, u kojem su posebne zakonodavne odredbe u pogledu promjene osobne situacije pojedinca dopuštale sličnu „obnovu”(49).
96.      Nasuprot tomu, u predmetima poput ovog, radni odnos je završen(50), sva mirovinska prava stečena su davno prije toga, a stegovna odluka o 25-postotnom umanjenju donesena je 1975. na temelju ranijih događaja te je postala konačna.
Praktični učinci te odluke i dalje se osjećaju, što je moguće kod svakog prošlog događaja, ali više ne postoji nikakav trajni odnos koji bi zahtijevao novo (pre)ispitivanje na temelju novih propisa.
Ne postoje prošle činjenice koje su još uvijek relevantne.
Pravni učinci prošlih činjenica u tom su smislu doista iscrpljeni.
4.      Preispitivanje ranijih odluka
97.      Naposljetku, radi pružanja cjelovitog pregleda valja dodati da pravo Unije, pored pravila o vremenskoj primjenjivosti novih pravila na prošle činjenice i/ili tekuće pravne odnose, predviđa i ograničenu obvezu preispitivanja ranijih odluka ako one nisu u skladu s pravom Unije.
98.      U sudskoj praksi Suda naglašena je važnost načela res judicata za stabilnost prava i pravnih odnosa, kao i za dobro sudovanje.
Odluke koje su postale pravomoćne nakon što su iscrpljena sva pravna sredstva ili nakon isteka rokova predviđenih za njihovo podnošenje više ne mogu biti dovedene u pitanje(51).
To vrijedi čak i ako bi se preispitivanjem odluke omogućilo nacionalnom sudu da ispravi povredu prava Unije koju je izazvala predmetna odluka(52).
99.      Točno je da se konačne odluke mogu preispitivati, ali samo ako postoje doista iznimne okolnosti.
Te okolnosti uključuju činjenicu da je pravo Unije pogrešno protumačeno, a da Sudu nije upućeno prethodno pitanje, i da je osoba o kojoj je riječ upravnom tijelu uložila pritužbu odmah nakon što je doznala za tu odluku Suda(53).
100. Međutim, ostavljajući po strani pitanje koji je točno prag „iznimnosti”, zajedničko obilježje nekolicine predmeta u kojima je takva obveza postojala bila je, naravno, činjenica da je nesukladnost već postojala u trenutku donošenja odluke na nacionalnoj razini.
Dakle, izvorna je odluka već bila protivna pravu Unije.
101. Nasuprot tomu, u ovom predmetu, Austrija nije bila članica Unije u trenutku donošenja relevantnih odluka (kako stegovne tako i one kojom je žalitelju priznata mirovina), a Direktiva 2000/78 još nije bila usvojena.
Osim toga, austrijska vlada navodi, a žalitelj joj u tom pogledu ne proturječi, da je stegovna odluka bila u skladu s nacionalnim pravom kada je usvojena 1974.
102. U ovom predmetu stoga ne postoje iznimne okolnosti koje bi opravdale preispitivanje konačnih upravnih odluka, a kamoli ikakve okolnosti koje bi opravdale općenitije i dalekosežnije pravilo o vremenskoj primjeni prava Unije namijenjeno ostvarivanju istog rezultata.
5.      Primjena na predmetni slučaj
103. Iz raznolike sudske prakse koja je gore izložena moguće je izvući sljedeće glavne zaključke.
104. Kao prvo, sudska praksa Suda o vremenskim učincima novih propisa i mirovinskim pravima uvelike je usredotočena na situacije u kojima je o pravu na mirovinu odlučeno nakon stupanja novih propisa na snagu.
105. Kao drugo, sudska praksa o trajnim (radnim) odnosima i prilagodbi platnih razreda i mjesečnih plaća nije primjenjiva na isplatu mirovina, koje su izračunane (davno) prije stupanja novih propisa na snagu te se još od tada isplaćuju.
106. Kao treće, u sudskoj praksi Suda ne postoji čvrsta osnova za dalekosežni prijedlog da se trajne učinke upravnih odluka – koje su postale konačne prije stupanja novih propisa na snagu – na isplate mirovina mora preispitati, uzimajući u obzir način na koji bi se novi propisi primijenili.
107. Već sam pokušao istaknuti specifičnost ovog predmeta i objasniti zašto ne pripada nijednoj od kategorija iz pojedinih prethodnih dijelova mišljenja.
Ukratko, smatram da je prisilno umirovljenje i umanjenje mirovine u ovom predmetu već postalo „konačno okončana situacija” u smislu sudske prakse navedene u točki 46. ovog mišljenja prije isteka roka za provedbu Direktive 2000/78.
Trajno plaćanje mirovine žalitelju nije moguće smatrati „budućim učincima” situacije koja je nastala prije te direktive, u smislu sudske prakse Suda, tako da bi ih se moralo spriječiti ili izmijeniti.
108. Stegovna odluka već se neuspješno pobijala 1970-ih.
Pravna pitanja žaliteljeva statusa kao policijskog službenika i umanjenja njegove mirovine još su tada riješena.
Žalitelj mirovinu prima od 1976.
Nakon isteka roka za prijenos Direktive 2000/78 nije donesena nikakva nova odluka niti se ikakvu mora donijeti.
109. Osim toga, sve relevantne činjenice u ovom predmetu, koje su bile temelj stegovne odluke, nastale su 1970-ih.
Dakle, za razliku od predmeta Römer, ovdje nema trenutačnih činjenica povezanih sa žaliteljevom trajnom osobnom situacijom koje se moraju preispitati u skladu s Direktivom 2000/78.
110. Smatram da predmeti kao što su Brock i P. ne mogu biti osnova za općenitu tvrdnju da postoji pravo na preispitivanje isplata mirovine, koje bi se sastojalo u retroaktivnoj primjeni novih pravila na već postojeću odluku koja utječe na pravo na te isplate i njihovu visinu.
Također, smatram da se predmeti Brock i P. uvelike razlikuju od ovog predmeta.
Otprije postojeća upravna odluka u obama je predmetima donesena primjenom nekoliko posebnih i objektivnih uvjeta povezanih s pravom na mirovinu i njezinom visinom.
Ti su uvjeti prilagođeni kasnijim izmjenama propisa.
111. Žalitelj je u svojim očitovanjima inzistirao na „trajnoj” naravi diskriminacije u obliku umanjenih mjesečnih isplata.
Međutim, iz analize predmeta o stvarnim tekućim pravnim odnosima, kao što su predmeti Österreichischer Gewerkschaftsbund ili Römer, te iz potrebe za postupnom prilagodbom tih odnosa s obzirom na nova pravila jasno proizlazi da puko primanje mjesečnih isplata utemeljeno na konačnim odlukama iz 1975. i 1976. nije razlog za provedbu nove ocjene relevantnih činjenica.
112. U ovom se predmetu zapravo zahtijeva nova ocjena konačne, temeljne stegovne odluke, primjenom novih standarda nediskriminacije, kako bi se utvrdili posredni učinci na mjesečne isplate mirovine.
Istinska narav onoga što se zahtijeva možda je najbolje odražena u njemačkoj formulaciji zadnje rečenice prvog prethodnog pitanja suda koji je uputio zahtjev, u kojoj se govori o usvajanju nove vrste odluke „gedachte” koja bi bila protivna Direktivi 2000/78 da je donesena u vrijeme kada je ta direktiva bila na snazi.
Riječ „gedachte” se može prevesti kao „hipotetska”, ali njezino stvarno značenje u predmetnom kontekstu jest (sasvim) „fiktivna”.
113. Prema mojemu mišljenju, očito je da pravo Unije u predmetu poput ovog pojedincima ne daje pravo zahtijevati da se upravna odluka koja je u odnosu na njih donesena tijekom njihova života te koja negativno utječe ili je mogla negativno utjecati na njihovu mirovinu (ili druga davanja) preispita u svjetlu novih propisa.
U pravu Unije jednostavno ne postoji osnova za tako dalekosežan zahtjev.
114. Naposljetku, kako bi se u potpunosti uvažili žaliteljevi argumenti, valja istaknuti da u njegovim očitovanjima postoji mnogo dublji moralni argument, koji je djelomično isprepleten s „tehničkim” argumentom u pogledu vremenske primjene novih pravila, ali i djelomično o njemu neovisan.
Ako ga se odvojeno promatra, kako je žalitelj i predlagao na raspravi, taj moralni argument postaje uvelike neovisan o bilo kojem preispitivanju stegovne odluke iz 1975.
U tom slučaju se Austriji ne bi prigovaralo zbog odbijanja preispitivanja prošlosti, nego zbog propusta da aktivno i za ubuduće ispravi ranije povrede, nakon 2003., kada je Direktiva 2000/78 već bila na snazi te je ESLJP već bio donio presude protiv Austrije(54).
115. U tom bih pogledu jednostavno ponovio da pravo Unije, prema mojemu mišljenju, ne predviđa takvu obvezu.
Članak 17.
Direktive 2000/78, koji od država članica zahtijeva da usvoje djelotvorne, proporcionalne i odvraćajuće sankcije, sam je logički povezan s vremenskom primjenom te direktive.
116. Osim toga, upravne odluke se donose u kontekstu specifičnom za svoje vrijeme.
Kazneni, stegovni i moralni okviri u Austriji su se, kao i drugdje u Europi, značajno promijenili od 1975.
Primjerice, stegovne sankcije se danas u Austriji izriču samo policijskim službenicima čije radnje narušavaju povjerenje javnosti prema policiji.
Međutim, osuđujuće presude rezultiraju automatskim otkazom, pri čemu se, koliko shvaćam, gube sva mirovinska prava.
Dobna granica za pristanak na spolne odnose u Austriji je danas 14 godina i za homoseksualce i za heteroseksualce.
Međutim, postoje izričite iznimke za djecu mlađu od 16 godina koju se smatra nedovoljno zrelom.
117. Ukratko, moralnost je promjenjiva.
U činjenično složenim predmetima poput ovog, koji zahtijevaju višestruke moralne prosudbe, oni mogu ići u oba smjera.
Društvima i njihovim propisima se stoga mora dopustiti postupan razvoj, pri čemu prošlost mora ostati prošlost, uz izuzetak ekstremnih situacija očitog i krajnjeg zanemarivanja osnovnih vrijednosti ljudskosti za koje se može reći da neovisno o vremenu stvaraju moralnu obvezu ispravljanja ranijih povreda(55).
6.      Zaključak o prvom pitanju
118. S obzirom na navedeno, predlažem da se na prvo pitanje suda koji je uputio zahtjev odgovori na sljedeći način:
Članku 2.
Direktive 2000/78 ne protivi se održavanje na snazi pravnih učinaka konačne odluke upravnog tijela u području službeničkog stegovnog prava (odluka u stegovnom postupku) kojom se nalaže odlazak službenika u mirovinu uz umanjenje mirovine, ako
–        na navedenu odluku upravnog tijela u trenutku njezina donošenja još nisu bile primjenjive odredbe prava Unije, osobito Direktive 2000/78, ali
–        bi istovjetna (hipotetska) odluka bila protivna toj direktivi da je donesena u vrijeme njezine primjenjivosti.
B.      Drugo i treće pitanje
119. S obzirom na odgovor predložen na prvo pitanje suda koji je uputio zahtjev, na drugo i treće pitanje nije potrebno odgovoriti.
Ipak ću ih kratko razmotriti za slučaj da Sud dođe do drukčijeg zaključka.
120. Ako Sud utvrdi da se učinke diskriminirajuće stegovne odluke ne smije održati na snazi, postavlja se pitanje što „neodržavanje tih učinaka na snazi” točno podrazumijeva u predmetu poput ovog.
121. Osim ako bi odgovor na to pitanje bio odvojen od odluka iz 1970-ih te predviđao slično onomu što se upravo razmatralo u pogledu aktivne, na budućnost usmjerene obveze naknade štete (vjerojatno jednokratnim isplatama), nacionalni sud bi morao proučiti sadržaj stegovne odluke kako bi utvrdio je li donesena na način sukladan Direktivi 2000/78 i odredio datum od kojeg bi ta nova fiktivna odluka bila primjenjiva.
U nastavku ću to nazivati pristupom „što ako?”.
122. Prema mojem mišljenju, rekonstrukcija 40 godina stare odluke i njezinih učinaka veoma je problematična.
Međutim, sud koji je uputio zahtjev u drugom i trećem pitanju prilično konkretno opisuje posebne „scenarije” u takvom djelu pravne fikcije.
Sud će stoga neizbježno postati njegov suautor, osim ako jednostavno ne navede da se „učinke ne smije održati na snazi” te prepusti nacionalnom sudu da odluči kako odrediti i „neutralizirati” te učinke.
U nastavku ću izložiti neka zapažanja o tome kako bi se ta priča mogla odviti.
1.      Drugo pitanje
123. Žalitelj je stegovnom odlukom prisilno prijevremeno umirovljen te je njegova mirovina umanjena za 25 %.
Nacionalni sud svojim drugim pitanjem pita je li za ispravljanje diskriminacije u obliku upravne odluke dovoljno ukinuti 25-postotno umanjenje mirovine ili je mirovinu potrebno izračunati kao da je žalitelj radio nakon prisilnog umirovljenja.
Je li dovoljno neutralizirati buduće učinke 25-postotnog umanjenja ili se moraju neutralizirati i budući učinci prijevremenog prisilnog umirovljenja?
124. Žalitelj u svojim pisanim očitovanjima tvrdi da bi trebalo potpuno ukinuti 25-postotno umanjenje i njegovu mirovinu izračunati kao da je u međurazdoblju radio u policiji.
Drugim riječima, trebalo bi stvoriti situaciju koja bi postojala da stegovna odluka uopće nije donesena (ili da sankcije nisu izrečene).
125. Komisija pristup „što ako?” zagovara samo u pogledu 25-postotnog umanjenja, smatrajući da bi se žaliteljeva mirovina, u svrhu sankcioniranja njegova ponašanja, možda umanjila i da nije bilo diskriminacije na temelju spolne orijentacije.
Nasuprot tomu, Komisija smatra da pristup „što ako?” nije prikladno upotrijebiti u pogledu samog umirovljenja.
Umanjenje mirovine uzrokovano prijevremenim umirovljenjem zapravo nije „budući učinak” situacije koja je nastala u prošlosti te na koju se moraju primijeniti nova pravila.
Komisija je mišljenja da su pravni učinci umirovljenja iscrpljeni kada je radni odnos prestao.
Zbog toga je moguće na snazi održati učinke koji se sastoje u nepovećanju mirovine, a posljedica su prijevremenog umirovljenja.
126. Iznosim sljedeća zapažanja.
127. Da je stegovna odluka 1975. donesena na način koji je bio u skladu sa zabranom diskriminacije na temelju spolne orijentacije uvedenom 2000., nije jasno bi li žalitelj uopće bio prisiljen prijevremeno se umiroviti.
Naime, „neusporedivo blažu”(56) narav sankcije o kojoj sud koji je uputio zahtjev govori može se tumačiti i na način da žalitelj ne bi bio prisiljen na prijevremeno umirovljenje.
128. Ako je tomu tako, tada, u skladu s odgovorom na prvo pitanje, „buduće učinke prijevremenog prisilnog umirovljenja” nije moguće održati na snazi.
Ti učinci zasigurno uključuju činjenicu da žalitelj više nije radio u policiji, nije više stjecao mirovinska prava te mu odnosne „izgubljene godine” nisu uzete u obzir u izračunu njegove mirovine.
Učinci te sankcije u tom su smislu još „trajni”.
U neutralizaciji budućih učinaka prijevremenog prisilnog umirovljenja stoga se moraju uzeti u obzir te izgubljene godine (nekako).
129. Komisija se protivi tom zaključku.
Smatra da je moguće na snazi održati učinke zbog kojih se žaliteljeva mirovina neće povećati, a koji su posljedica prijevremenog umirovljenja.
130. Priznajem da Komisijine argumente u tom pogledu smatram nepomirljivima s njezinim stajalištem da 25-postotno umanjenje određeno stegovnom odlukom čini „buduće učinke” u gornjem smislu.
Obje su sankcije – prisilno umirovljenje i 25-postotno umanjenje – izrečene na temelju istih činjenica i istom stegovnom odlukom.
131. Naime, ako bismo prihvatili razliku koju Komisija pravi između pojedinih učinaka, to bi značilo da je žalitelj zapravo mogao biti otpušten s posla i da to ne bi mogao nikako pobijati.
Za razliku od umirovljenja, izravno otpuštanje načelno bi okončalo pravni odnos, pri čemu ne bi bilo trajnih učinaka u obliku isplata mirovine.
132. S obzirom na navedeno, ako Sud zaključi da se učinke diskriminirajuće stegovne odluke ne smije održati na snazi i usvoji pristup „što ako?”, u okviru tog pristupa mora se izgraditi alternativna prošlost u kojoj se žalitelj nije umirovio te u kojoj 25-postotno umanjenje njegove mirovine nije (u cijelosti) primijenjeno.
133. Ističem da bi takav zaključak, naravno, otvorio niz drugih nezgodnih pitanja.
Treba li u svrhu neutralizacije „budućih učinaka” prisilnog umirovljenja 1976. pretpostaviti da je žalitelj radio u međurazdoblju od 1976. ili tijekom svih godina nakon isteka roka za prenošenje Direktive 2000/78?
Treba li eventualno odgovarajuće povećanje mirovine kompenzirati mirovinskim prihodom od drugih žaliteljevih poslova tijekom tih godina(57)?
Treba li eventualno odgovarajuće povećanje mirovine prebiti mirovinskim prihodom od policijske službe koji je žalitelj već ostvario od datuma njegova prisilnog umirovljenja (koji očito ne bi ostvario da je nastavio raditi)(58)?
134. Naposljetku, što se tiče 25-postotnog umanjenja konkretno, sud koji je uputio zahtjev u drugom pitanju prešutno polazi od pretpostavke da je umanjenje u cijelosti posljedica diskriminirajuće naravi odluke.
135. Međutim, „što ako?” doista treba značiti „što ako?”.
Stoga se mora zamisliti mogućnost prema kojoj bi žalitelj na temelju istih činjenica bio sankcioniran u stegovnom postupku čak i da nije bilo osuđujuće presude(59) te bi se njegova mirovina svejedno umanjila, ali za manje od 25 %.
To i jest pristup koji Komisija zauzima u svojim pisanim očitovanjima.
Dakle, ako bi se žaliteljeva mirovina umanjila i da nije bilo diskriminacije, ali za, primjerice, 5 % ili 10 %, tada bi učinci tog 5-postotnog ili 10-postotnog umanjenja trebali ostati na snazi.
136. Stoga, ako pristup „što ako?” prihvatimo u odnosu na 25-postotno umanjenje, slažem se s Komisijom da fikciju treba dovesti do njezina logičkog kraja.
Ponovno ističem da bi na nacionalnom sudu bilo da odgovori na (prilično teško) pitanje u kojem bi točno smislu stegovna odluka bila drukčija da je usvojena na nediskriminirajuć način.
2.      Treće pitanje
137. Sud koji je uputio zahtjev svojim trećim pitanjem pita ovisi li odgovor na drugo pitanje o tome je li se dotična osoba prije navršavanja dobi za umirovljenje aktivno nastojala zaposliti u saveznoj javnoj upravi.
138. Moram priznati da mi nije jasno zašto je takvo pitanje relevantno u kontekstu predmetnog činjeničnog stanja.
Međutim, budući da se već bavimo scenarijima „što ako?”, prilično je teško takvo pitanje nazvati hipotetskim.
139. Iz opisa činjeničnog stanja predmetnog slučaja nije vidljivo je li se žalitelj ikada pokušao (ponovno) zaposliti u saveznoj javnoj upravi.
Možda je razumno pretpostaviti da bi osobi bilo prilično uzaludno ponovno se pokušavati zaposliti u službi iz koje je otpuštena u okolnostima poput onih u ovom predmetu (ako bi to uopće bilo zakonski moguće).
Ako je tomu doista tako te ako se žalitelj kasnije nije pokušavao ponovno zaposliti u saveznoj javnoj upravi, koje je zaključke moguće donijeti na temelju te činjenice?
Može li se žalitelju ona uzeti za zlo?
Može li ga se zbog toga staviti u možebitno nepovoljniji položaj?
140. Međutim, ako to išta vrijedi, nužnost neutralizacije učinaka prijevremenog prisilnog umirovljenja, kako je navedeno u točki 133. ovog mišljenja, otvara niz pitanja o tome kako tretirati međurazdoblje.
Pri izgradnji alternativne prošlosti tog razdoblja, smatram da se nacionalnom sudu treba prepustiti da odredi koje točno detalje treba uzeti u obzir kako bi se ostvarila ravnoteža između, s jedne strane, potpunog zanemarivanja tih međugodina i, s druge strane, njihova potpunog uzimanja u obzir kao da je žalitelj u tom razdoblju radio u javnom sektoru.
C.      Četvrto i peto pitanje
141. S obzirom na predloženi odgovor na prvo pitanje suda koji je uputio zahtjev, ni na četvrto i peto pitanje nije potrebno odgovoriti.
Ipak ću iznijeti neke prijedloge, za slučaj da Sud donese drukčiji zaključak.
142. Sud koji je uputio zahtjev svojim četvrtim i petim pitanjem pita od kojeg se trenutka eventualno (djelomično) ukidanje 25-postotnog umanjenja treba primjenjivati.
Ta su pitanja ograničena na trenutak od kojeg se učinci 25-postotnog umanjenja trebaju neutralizirati.
Ona se ne odnose na učinke prijevremenog prisilnog umirovljenja.
Međutim, kako je navedeno u točki 133. ovog mišljenja, smatram da različit pristup budućim učincima 25-postotnog umanjenja, s jedne strane, i budućim učincima prijevremenog prisilnog umirovljenja, s druge, stvara probleme u pogledu nedosljednosti.
143. Prema mojem mišljenju, odgovor na to pitanje proizlazi iz sudske prakse sažete u točki 44. i sljedećim točkama ovog mišljenja.
Očekuje se da bi primjena Direktive 2000/78 i dalje podlijegala – neovisno o možebitno dalekosežnom pristupu uklanjanja budućih učinaka koji se gore razmatrao – načelu zabrane retroaktivnosti.
Stoga, koji god bio odgovor na prvo pitanje suda koji je uputio zahtjev, može ga se upotrijebiti kao temelj za tvrdnju da se učinci 25-postotnog umanjenja moraju neutralizirati od isteka roka za prenošenje direktive i ne prije toga.
D.      Diskriminacija na temelju spola
1.      Opseg pitanjâ suda koji je uputio zahtjev
144. Naposljetku, žalitelj je u svojim pisanim očitovanjima tvrdio da je sankcija izrečena stegovnom odlukom činila (također) diskriminaciju na temelju spola, zabranjenu člankom 157.
UFEU‑a (nekadašnji članak 119. UEEZ‑a, a potom članak 141. UEZ‑a).
Žalitelj navodi da se tu odredbu, koja je prvi put stupila na snagu 1979., stoga može upotrijebiti kako bi se budući učinci stegovne odluke onemogućili na način sličan onomu koji je nacionalni sud u prvom pitanju predvidio u odnosu na Direktivu 2000/78.
Međutim, ona bi to učinila od puno ranijeg datuma.
145. U tom bih pogledu iznio sljedeća zapažanja.
146. Nacionalni sud ne upućuje na članak 157.
UFEU‑a (niti na odredbe koje su mu prethodile).
Žalitelj je jedina stranka koja je u pisanim očitovanjima otvorila predmetno pitanje.
Moglo bi se tvrditi da bi analiza moguće primjene članka 157.
UFEU‑a bila korisna za nacionalni sud.
Međutim, smatram da Sud ne bi trebao provesti tu analizu, osobito iz sljedećih razloga.
147. Kao prvo, sud koji je uputio zahtjev o toj odredbi uopće ne govori u svojim pitanjima i odluci kojom je uputio zahtjev.
Da ju je smatrao relevantnom, smatram da bi je barem spomenuo.
Više je mogućih razloga zbog kojih je tako postupio te bi bilo pogrešno pretpostaviti da je njezino nespominjanje „previd”.
Članak 157.
UFEU‑a važna je odredba Ugovora.
Umjesto toga, budući da su argumenti u pogledu članka 157.
UFEU‑a zapravo od središnje važnosti za žaliteljeva pisana očitovanja, jednako je moguće da je žalitelj nacionalnom sudu predložio da Sudu postavi pitanja o toj odredbi, ali da je taj prijedlog odbijen.
148. Kao drugo, članak 94.
Poslovnika Suda nalaže da zahtjev za prethodnu odluku sadržava, među ostalim, relevantne činjenice, nacionalne odredbe i razloge zbog kojih je nacionalni sud uputio Sudu odnosna pitanja.
U ovom predmetu, nacionalni sud je odluku kojom je uputio prethodno pitanje oblikovao ne spomenuvši članak 157.
UFEU‑a (kao ni odredbe koje su mu prethodile) niti istaknuvši možebitno relevantne činjenice ili odredbe nacionalnog prava u vezi s tim pravilom.
Smatram da bi u tim okolnostima bilo protivno sudskoj praksi(60) o članku 94.
Poslovnika suda kada bi Sud zanemario te namjerne propuste i na zahtjev jedne od stranaka proaktivno pružio smjernice o pitanju koje nije postavljeno.
149. Za slučaj da Sud odluči osvrnuti se na argumente koje je žalitelj istaknuo u pogledu članka 157.
UFEU‑a, u narednom ću poglavlju ipak iznijeti neka kratka zapažanja.
2.      Članak 157.
UFEU‑a
150. U svojem predloženom odgovoru na prvo pitanje objasnio sam zašto se održavanje na snazi učinaka stegovne odluke ne protivi Direktivi 2000/78.
Ta je odluka bila izvan vremenskog područja primjene te direktive.
Direktiva 2000/78 ne može se upotrijebiti za preispitivanje odluke s ciljem neutralizacije nekih njezinih učinaka.
Ti se argumenti primjenjuju mutatis mutandis na članak 157.
UFEU‑a.
151. Ako Sud donese drukčiji zaključak, na nacionalnom će sudu biti da utvrdi potencijalno postojanje takve diskriminacije.
Međutim, u osnovi se tvrdilo da se prema homoseksualcima lošije postupalo nego prema homoseksualkama(61).
Žalitelj je naveo da se policijskoj službenici koja je imala spolni odnos s maloljetnikom od najmanje 14 godina ne bi izrekla nikakva stegovna sankcija (ili bi takva sankcija bila blaža) u usporedbi s homoseksualnim policijskim službenikom koji se upuštao u činjenje usporedivih radnji.
152. Ako bi takva tvrdnja bila činjenično točna (s obzirom na stegovnu praksu u austrijskoj policiji 1970-ih), što bi na nacionalnom sudu bilo da utvrdi, članak 157.
UFEU‑a zabranjuje diskriminaciju na temelju spola u odnosu na „plaću”.
U skladu s ustaljenom sudskom praksom, „plaća” u tom smislu ne uključuje plaćanja izvršena u okviru primjene obveznog mirovinskog osiguranja, koja se smatraju davanjima iz sustava socijalne sigurnosti(62).
Austrijska vlada je na raspravi navela da je mirovinsko osiguranje u ovom predmetu obvezno.
Na nacionalnom bi sudu bilo da provjeri je li i tomu doista tako (u smislu sudske prakse Suda(63)).
Međutim, s obzirom na navod austrijske vlade u tom pogledu, članak 157.
UFEU‑a na te se vrste plaćanja načelno ne primjenjuje, što znači da ta odredba nije primjenjiva u ovom predmetu.
153. Međutim, ako to nije slučaj, vremensku primjenjivost članka 157.
UFEU‑a (i primjenjivost odredbi koje su mu prethodile) moralo bi se razmotriti.
U tom pogledu upućujem na zapažanja koja sam iznio u okviru analize četvrtog i petog pitanja, koja se primjenjuju mutatis mutandis.
Osim toga, u skladu s presudama Barber(64) i Ten Oever(65), „na izravan učinak članka 119. UEEZ‑a moguće je pozvati se, u svrhu zahtijevanja jednakog postupanja u kontekstu mirovina utemeljenih na zaposlenju, samo u odnosu na davanja koja se plaćaju za razdoblja zaposlenja nakon 17. svibnja 1990.
[kada je donesena presuda Barber], uz izuzetak za radnike ili njihove pravne sljednike koji su prije tog datuma pokrenuli pravni postupak ili uložili ekvivalentan zahtjev na temelju nacionalnog prava”(66).
154. Međutim, iz opisa činjeničnog stanja sadržanog u zahtjevu za prethodnu odluku proizlazi da nakon 17. svibnja 1990. nije bilo relevantnih razdoblja zaposlenja.
V.      Zaključak
155. Predlažem da Sud na sljedeći način odgovori na prvo pitanje koje mu je uputio Vervaltungsgerichtshof (Visoki upravni sud, Austrija):
Članku 2.
Direktive Vijeća 2000/78/EZ od 27. studenoga 2000. o uspostavi općeg okvira za jednako postupanje pri zapošljavanju i obavljanju zanimanja ne protivi se održavanje na snazi pravnih učinaka konačne odluke upravnog tijela u području službeničkog stegovnog prava (odluka u stegovnom postupku) kojom se nalaže odlazak službenika u mirovinu uz umanjenje mirovine, ako
–        na navedenu odluku upravnog tijela u trenutku njezina donošenja još nisu bile primjenjive odredbe prava Unije, osobito Direktive 2000/78, ali
–        bi istovjetna (hipotetska) odluka bila protivna toj direktivi da je donesena u vrijeme njezine primjenjivosti.
1      Izvorni jezik: engleski
(SL, posebno izdanje na hrvatskom jeziku, poglavlje 5., svezak 1., str. 69.)
3      Presuda VfGH‑a od 21. lipnja 2002., G 6/02 ECLI:AT:VFGH:2002:G6.2002
4      Presuda ESLJP‑a od 9. siječnja 2003., L. i V. protiv Austrije (CE:ECHR:2003:0109JUD003939298); također vidjeti presude od 9. siječnja 2003., S. L. protiv Austrije (CE:ECHR:2003:0109JUD004533099), i od 21. listopada 2004., Woditschka i Wilfling protiv Austrije (CE:ECHR:2004:1021JUD006975601).
5      Članak 24.
DP‑a, citiran u točki 16. ovog mišljenja
6      Dodavši da, u skladu s važećim nacionalnim pravilima, konačna osuđujuća presuda javnog službenika automatski rezultira prestankom radnog odnosa ex lege, bez potrebe za donošenjem stegovne odluke u tom pogledu.
7      Kako je zapravo i proizlazilo iz teksta tada primjenjivog članka 87.
DP‑a (vidjeti točku 16. ovog mišljenja).
8      Vidjeti, primjerice, presude od 16. svibnja 1979., Tomadini (84/78, EU:C:1979:129, t. 21.), i od 6. listopada 2015., Komisija/Andersen (C‑303/13 P, EU:C:2015:647, t. 49.).
9      Presuda od 6. listopada 2015., Komisija/Andersen (C‑303/13 P, EU:C:2015:647, t. 50.)
10      Presuda od 26. ožujka 2015., Komisija/Moravia Gas Storage (C‑596/13 P, EU:C:2015:203, t. 32.)
11      Koji se, na neki način, ne razlikuje načelno, nego samo u opsegu (s obzirom na to da je čitav pravni poredak zapravo „izmijenjen”).
12      Vidjeti, primjerice, presude od 14. lipnja 2007., Telefónica O2 Czech Republic (C‑64/06, EU:C:2007:348) (postupak pred tijelom bio je u tijeku na datum pristupanja, odluka je donesena nakon pristupanja); od 22. prosinca 2010., Bezpečnostní softwarová asociace (C‑393/09, EU:C:2010:816, t. 22. do 27.) (zahtjev za odobrenje podnesen je prije pristupanja, nova odluka je usvojena nakon pristupanja); od 24. studenoga 2011., Circul Globus Bucureşti (C‑283/10, EU:C:2011:772, t. 29.) (ugovor o licenciji sklopljen je prije pristupanja, navodna povreda pravâ intelektualnog vlasništva dogodila se nakon pristupanja); od 12. rujna 2013., Kuso (C‑614/11, EU:C:2013:544, t. 30.) (ugovor o radu sklopljen je prije pristupanja, umirovljenje je nastupilo nakon pristupanja); i od 3. rujna 2014., X (C‑318/13, EU:C:2014:2133, t. 21. do 24.) (nesreća na radu se dogodila prije pristupanja, povezani pravni akt pobijao se nakon pristupanja).
13      Presuda od 10. siječnja 2006., Ynos (C‑302/04, EU:C:2006:9)
14      Presuda od 15. prosinca 2016., Nemec (C‑256/15, EU:C:2016:954)
15      Presuda od 29. travnja 1999.
(C‑224/97, EU:C:1999:212)
16      Presuda od 29. travnja 1999., Ciola (C‑224/97, EU:C:1999:212, t. 3. i 4.)
17      Mišljenje nezavisnog odvjetnika J. Mischoa u predmetu Ciola (C‑224/97, EU:C:1998:598, t. 5.)
18      Presuda od 29. travnja 1999., Ciola (C‑224/97, EU:C:1999:212, t. 8.); mišljenje nezavisnog odvjetnika J. Mischoa u predmetu Ciola(C‑224/97, EU:C:1998:598, t. 6.)
19      Presuda od 29. travnja 1999., Ciola (C‑224/97, EU:C:1999:212, t. 25. i 34.), moje isticanje.
Također vidjeti mišljenje nezavisnog odvjetnika J. Mischoa u predmetu Ciola(C‑224/97, EU:C:1998:598, t. 40. do 43.).
20      Presude od 1. travnja 2008., Maruko (C‑267/06, EU:C:2008:179), i od 10. svibnja 2011., Römer (C‑147/08, EU:C:2011:286).
Međutim, određeni su mirovinski sustavi isključeni iz područja primjene Direktive 2000/78, u skladu s njezinim člankom 3. stavkom 3.
21      Presude od 10. lipnja 2010., Bruno i dr. (C‑395/08 i C‑396/08, EU:C:2010:329), i od 1. ožujka 2012., O’Brien (C‑393/10, EU:C:2012:110)
22      Direktiva Vijeća od 15. prosinca 1997. o Okvirnom sporazumu o radu s nepunim radnim vremenom koji su sklopili UNICE, CEEP i ETUC – Prilog: Okvirni sporazum o radu s nepunim radnim vremenom (SL 1998., L 14, str. 9.)
(SL, posebno izdanje na hrvatskom jeziku, poglavlje 5., svezak 3., str. 131.)
23      Presude od 10. lipnja 2010., Bruno i dr. (C‑395/08 i C‑396/08, EU:C:2010:329, t. 55.), i od 1. ožujka 2012., O’Brien (C‑393/10, EU:C:2012:110, t. 24. i 25.)
24      U predmetu O’Brien to je bilo 2005.
Što se tiče predmeta Bruno, Sud je ne potvrđuje izričito, ali činjenica da nijedna od protivnih stranaka nije bila umirovljena proizlazi iz točke 12. presude.
Nezavisna odvjetnica E. Sharpston u svojem je mišljenju u predmetu Bruno navela da se „Direktiva 97/81 stoga primjenjuje na izračun tjedana relevantnih za stjecanje prava na mirovinu koje se razmatra u glavnom postupku, ako nijedna od protivnih stranaka u glavnom postupku nije trajno umirovljena prije stupanja direktive na snagu.
Na nacionalnom je sudu da utvrdi je li to slučaj”.
Mišljenje nezavisne odvjetnice E. Sharpston u spojenim predmetima Bruno i dr. (C‑395/08 i C‑396/08, EU:C:2010:28, t. 40.).
Moje isticanje
25      Presuda od 17. svibnja 1990.
(C‑262/88, EU:C:1990:209)
26      Presuda od 6. listopada 1993.
(C‑109/91, EU:C:1993:833)
27      U predmetu Ten Oever, navodno pravo na mirovinu za nadživjelog člana obitelji nastalo je nakon smrti bračnog druga 1988.
D. H. Barber je otpušten 1980.
28      Presuda od 1. travnja 2008.
(C‑267/06, EU:C:2008:179)
29      Presuda od 6. listopada 1993.
(C‑109/91, EU:C:1993:833)
30      Vidjeti presudu od 1. travnja 2008., Maruko (C‑267/06, EU:C:2008:179, t. 21.).
31      Presude od 7. veljače 2002., Kauer (C‑28/00, EU:C:2002:82), i od 18. travnja 2002., Duchon (C‑290/00, EU:C:2002:234)
32      Izreka te odluke izložena je u točki 19. ovog mišljenja.
33      Vidjeti točke 21. i 22. ovog mišljenja.
34      Presuda od 10. svibnja 2011.
(C‑147/08, EU:C:2011:286)
35      Konkretnije, porezni tretman mogućeg neto prihoda na temelju kojeg se mirovina izračunavala.
36      Presuda od 10. svibnja 2011., Römer (C‑147/08, EU:C:2011:286, t. 19.)
37      Presuda od 5. veljače 1981., P./Komisija (40/79, EU:C:1981:32)
38      U biti, uvjet da je krivnja morala biti samo pokojnikova uklonjen je i zamijenjen novim uvjetom – da krivnja nije isključivo na nadživjelom bračnom drugu.
39      Presuda od 14. travnja 1970.
(68/69, EU:C:1970:24)
40      Direktiva Vijeća od 19. prosinca 1978. o postupnoj provedbi načela jednakog postupanja prema muškarcima i ženama u pitanjima socijalne sigurnosti (SL 1979., L 6, str. 24.)
(SL, posebno izdanje na hrvatskom jeziku, poglavlje 5., svezak 3., str. 7.)
41      Presuda od 24. lipnja 1987.
(384/85, EU:C:1987:309)
42      Presuda od 24. lipnja 1987., Borrie Clarke (384/85, EU:C:1987:309, t. 12.)
43      Vidjeti, primjerice, presudu od 8. ožujka 1988., Dik i dr. (80/87, EU:C:1988:133).
44      Presuda od 30. studenoga 2000.
(C‑195/98, EU:C:2000:655)
45      Presuda od 30. studenoga 2000., Österreichischer Gewerkschaftsbund (C‑195/98, EU:C:2000:655)
46      Vidjeti, primjerice, presude od 30. rujna 2003., Köbler (C‑224/01, EU:C:2003:513); od 26. listopada 2006., Komisija/Italija (C‑371/04, EU:C:2006:668); i od 18. lipnja 2009., Hütter (C‑88/08, EU:C:2009:381).
47      Presude od 18. lipnja 2009., Hütter (C‑88/08, EU:C:2009:381); od 28. siječnja 2015., Starjakob (C‑417/13, EU:C:2015:38); i od 14. ožujka 2018., Stollwitzer (C‑482/16, EU:C:2018:180)
48      U skladu s općim pravilima prema kojima se konkretan sadržaj uzajamnih prava i obveza u trajnim pravnim odnosima, kao što su, primjerice, ugovori sklopljeni na temelju ranijeg pravnog uređenja, mora prilagoditi za budućnost kako bi bio u skladu s novim propisima – dodatno vidjeti, primjerice, moje mišljenje u predmetu Nemec (C‑256/15, EU:C:2016:619, t. 41.).
49      Vidjeti točke 67. do 74. ovog mišljenja.
Uredbe br. 6/2002”
(Uredba Vijeća (EZ) br. 6/2002, čl. 6. st. 2. i čl. 25. st. 1. t. (b))
2.      Dizajni Zajednice – Razlozi za ništavost – Nedostatak individualnog karaktera – Otkrivanje od strane dizajnera ili njegova pravnog sljednika – Dokaz o otkrivanju
Versicherungsanstalt öffentlich Bediensteter BVA
(zahtjev za prethodnu odluku koji je uputio Verwaltungsgerichtshof (Visoki upravni sud, Austrija))
Kazneno djelo nedoličnosti
StGB‑a (koji je odgovarao članku 129. stavku I. StG‑a) proglasio je neustavnim.
Taj je sud u presudi L. i V. protiv Austrije zaključio, u biti, da su člankom 209.
„Ponašanje
„povredu službene dužnosti (članak 24. stavak 1.
27.      Ti su zahtjevi odbijeni.
na navedenu odluku upravnog tijela u trenutku njezina donošenja još nisu bile primjenjive odredbe prava Unije, osobito Direktive 2000/78, ali
To je bit prvog pitanja suda koji je uputio zahtjev.
1.      Vremenska primjenjivost novih pravila
47.      Opća pravila koja proizlaze iz tih predmeta stoga je moguće opisati na sljedeći način: (i.) neprimjena novih pravila na „konačno okončane situacije”, koje su nastale i odlučene za vrijeme važenja starih pravila, i (ii.) primjena novih pravila na buduće učinke „postojećih situacija”, koje proizvode trajne učinke.
Nadalje, starije činjenice će se u novoj pravnoj ocjeni koja se provodi na temelju novih pravila u obzir uzeti samo ako je takva ocjena predviđena ili nužna s obzirom na narav ili strukturu tih pravila.
Velika većina tih predmeta odnosi se na odluke o mirovinama usvojene nakon stupanja novih pravila na snagu.
62.      U predmetu Maruko(28) radilo se o uskrati prava na mirovinu za nadživjelog člana obitelji koja je bila posljedica diskriminacije na temelju spolne orijentacije zabranjene Direktivom 2000/78.
73.      Kao drugo i još važnije, ostavljajući po strani navedenu odredbu o preispitivanju, presuda Römerodnosi se na način na koji se nova pravila (Direktiva 2000/78) mogu primijeniti na trenutačnu osobnu situaciju pojedinca s ciljem preispitivanja odluke o njegovim mirovinskim pravima.
Međutim, osim činjenice da su to relativno stari i izolirani predmeti, jasno ih je moguće razlikovati od ovog predmeta.
92.      U mjeri u kojoj je za pozivanje na tu sudsku praksu moguće smatrati da ide u prilog argumentu različitom od onog razmatranog u prethodnom poglavlju, ne vidim kako bi ono moglo pomoći tvrdnjama žalitelja.
Zaposlenik pripada razredu ili stupnju te ima određen broj godina relevantnog iskustva, što se svaki mjesec koristi za izračunavanje njegove plaće.
Osim toga, takav je prijedlog u suprotnosti s ustaljenom sudskom praksom Suda o res judicata.
To je u suprotnosti s ovim predmetom, u kojem se u biti predlaže da se stegovni postupak proveden prije 40 godina ponovi u svjetlu novih pravila o diskriminaciji te da se kvalitativno ocijeni bi li se ta odluka promijenila te, ako bi, kako.
Osim toga, moralni argumenti često su dvosjekli mač.
U obama se slučajevima postavlja načelno pitanje koji bi bili učinci stegovne odluke da je donesena na način sukladan Direktivi 2000/78.
Pritom se ne postavlja pitanje treba li Sud istaknuti pojedinosti i relevantnost slabo poznatog tehničkog propisa koji je možda previđen.
2      Direktiva Vijeća od 27. studenoga 2000. o uspostavi općeg okvira za jednako postupanje pri zapošljavanju i obavljanju zanimanja (SL 2000., L 303, str. 16.)
–        za austrijsku vladu, G. Hesse, u svojstvu agenta,
Stoga je prilikom moderniziranja i pojednostavljivanja nužno zamijeniti ta pravila kako bi se postigao cilj slobodnog kretanja osoba.
(5)      U okviru takve koordinacije potrebno je unutar Zajednice jamčiti jednakost postupanja na temelju različitih nacionalnih zakonodavstava prema osobama na koje se odnose.
26      U žalbi na tu presudu, podnesenoj sudu koji je uputio zahtjev, Fond zdravstvenog osiguranja u Salzburgu i ministar odbijaju zaključak da je obvezujući učinak potvrda A1 apsolutan.
28      Sud koji je uputio zahtjev ističe da je ministar dostavio dokumente iz kojih proizlazi da je Administrativna komisija 20. i 21. lipnja 2016. zaključila da se Mađarska pogrešno proglasila nadležnom za radnike o kojima je riječ i da stoga mora povući potvrde A1.
Naime, prema mišljenju spomenutog suda, moglo bi se smatrati da su akti kojima se utvrđuje obveza osiguranja što su ih izdale austrijske ustanove također „dokumenti” u smislu članka 5. stavka 1.
Uredbe (EZ) br. 883/2004 to što radnika nije uputio isti, nego neki drugi poslodavac?
Uredbe br. 987/2009 i u njegovu kontekstu.
41      Sud je već ocijenio da se obvezujući učinak potvrde E 101 – koja je prethodila potvrdi A1 i koju su izdavale nadležne ustanove država članica u skladu s člankom 12.a stavkom 1.a Uredbe Vijeća (EEZ) br. 574/72 od 21. ožujka 1972. o utvrđivanju postupka provedbe Uredbe (EEZ) br. 1408/71 o primjeni sustava socijalne sigurnosti na zaposlene osobe, samozaposlene osobe i članove njihovih obitelji koji se kreću unutar Zajednice (SL 1972., L 74, str. 1.)
Drugo pitanje
56      Osim toga, činjenica da je Administrativna komisija zaključila da se potvrde A1 o kojima je riječ u glavnom postupku moraju ukinuti ne može sama za sebe opravdati nedopuštenost prvog prethodnog pitanja, s obzirom na to da se ono odnosi upravo na mogućnost utjecaja spomenutog zaključka na obvezujući učinak potvrda prema nadležnim tijelima i sudovima države članice u kojoj se djelatnost obavlja.
Unatoč tomu, i dalje je moguće izdavanje potvrde A1 tijekom pa čak i po isteku razdoblja rada.
Uredbe br. 883/2004 koji se primjenjivao na početak spornog razdoblja, on je propisivao da se „[n]a osobu koja obavlja djelatnost kao zaposlena osoba u državi članici za poslodavca koji [ondje] redovno obavlja svoju djelatnost […] i koju je [taj] poslodavac uputio u drugu državu članicu radi obavljanja posla […], i nadalje […] primjenjuje zakonodavstvo prve države članice pod uvjetom da predviđeno trajanje takvog posla nije dulje od dvadeset i četiri mjeseca i da nije poslan s ciljem da zamijeni drugu osobu”.
Uredbe br. 883/2004, kako je izmijenjena Uredbom br. 1244/2010, obvezuje ustanove socijalne sigurnosti države članice u kojoj se djelatnost obavlja i njezine sudove, ako je primjenjivo i s retroaktivnim učinkom, čak i ako je ta potvrda izdana tek nakon što je spomenuta država članica utvrdila da je dotični radnik obuhvaćen obveznim osiguranjem na temelju njezina zakonodavstva.
(zahtjev za prethodnu odluku koji je uputio Corte suprema di cassazione (Vrhovni kasacijski sud, Italija))
„Osoba s domicilom u državi članici može u drugoj državi članici biti tužena:
(21)      Priznavanje i izvršenje sudskih odluka donesenih u nekoj državi članici trebalo bi se temeljiti na načelu uzajamnog povjerenja, a razlozi nepriznavanja trebali bi biti svedeni na najmanju moguću mjeru.
(c)      postupak iz točaka (a) i (b) bude završen zbog nekog drugog razloga.”
(a)      ako je takvo priznavanje očito u suprotnosti s javnim redom u državi članici u kojoj se zahtijeva priznavanje, uzimajući u obzir interes djeteta;
(e)      ako je nepomirljiva s kasnijom sudskom odlukom koja se odnosi na roditeljsku odgovornost donesenu u državi članici u kojoj se zahtijeva priznavanje;
Majka je odvela dijete u Rumunjsku te se više nije vratila u obiteljski dom u Italiji(7).
24.      Presudom od 19. siječnja 2012.(8), Tribunale di Teramo (Sud u Teramu) proglasio je zakonsku rastavu bračnih drugova zbog krivnje L. L. Grigorescu te je zasebnim rješenjem vratio predmet na ispitivanje u pogledu uzajamnih zahtjeva stranaka u području izvršavanja roditeljske odgovornosti.
