90.      Međutim, takva bojazan ne može biti osnovana jer se te uredbe precizno temelje na suradnji, kao i na uzajamnom povjerenju između država članica i zato što treba slijediti istu logiku koja vrijedi za priznavanje i izvršenje sudskih odluka donesenih u svakoj državi članici(65).
91.      Slijedom toga, u načelu nije shvatljivo da se povećava broj slučajeva nepoštovanja pravila o litispendenciji i to tim više jer, protivno rumunjskoj sudskoj praksi u glavnom predmetu, sudovi država članica od 2015. znaju za tumačenje članka 19. stavka 1.
Uredbe br. 2201/2003 te će zahvaljujući glavnom predmetu u budućnosti imati dodatno tumačenje Suda o uvjetima i načinima provedbe pravila o litispendenciji u obiteljskim sporovima(66).
92.      K tomu, treba naglasiti mogućnost koja se nudi sudovima da spriječe poteškoće svojstvene postupovnim sporovima s pomoću pravosudne suradnje i dijaloga između sudova, koje su prethodno opisane(67), pri čemu primjenjuju i odredbe članka 29. stavka 2.
Uredbe br. 1215/2012 i članaka 17. uredbi 2016/1103 i 2016/1104(68).
93.      Smatram i da je u području roditeljske odgovornosti, s obzirom na interes djeteta koji treba poštovati u svakom rješenju(69), sprječavanje poteškoća u priznavanju sudskih odluka obvezno.
U tom pogledu, u glavnom bi predmetu bilo prikladno omogućiti Sudu da prije odluči(70) o uvjetima litispendencije.
Provedba postupka predviđenog u članku 15.
Uredbe br. 2201/2003 bila bi moguća i na zahtjev jedne od stranaka ili na inicijativu jednog od sudova(71).
94.      K tomu, ako bi u iznimnim okolnostima povreda pravila o litispendenciji proizašla iz nepoznavanja primjenjivih uredbi i sudske prakse Suda ili ako bi dovela do ugrožavanja postupovnih prava koja imaju veću vrijednost, kao što su prava koja na primjer jamče iznošenje argumenata roditelja kod kojeg dijete ne boravi(72), kao i poštovanja razumnih rokova suđenja, čini mi se stoga opravdanim pozvati se na razlog nepriznavanja koji se temelji na javnom poretku države članice u kojoj se zahtijeva priznavanje, u kojem su sadržana temeljna prava priznata u pravu Unije.
95.      Konačno, valja podsjetiti da prikladnost tužbe zbog povrede obveze može ispitati Komisija(73), u slučaju pogrešne primjene nacionalnog prava ili prava Unije i nedostataka u sustavu pravnih sredstava uspostavljenog u svakoj državi članici, dopunjenog mehanizmom prethodnog postupka, predviđenim u članku 267.
UFEU‑a, koji treba provesti kako bi se unaprijed spriječila povreda javnog poretka(74).
IV.    Zaključak
96.      S obzirom na prethodna razmatranja, predlažem Sudu da na prethodna pitanja koja je uputio Corte suprema di cassazione (Vrhovni kasacijski sud, Italija) odgovori na sljedeći način:
Članak 35. stavak 3.
Uredbe Vijeća (EZ) br. 44/2001 od 22. prosinca 2000. o nadležnosti, priznavanju i izvršenju sudskih odluka u građanskim i trgovačkim stvarima i članak 24.
Uredbe Vijeća (EZ) br. 2201/2003 od 27. studenoga 2003. o nadležnosti, priznavanju i izvršenju sudskih odluka u bračnim sporovima i u stvarima povezanim s roditeljskom odgovornošću, kojom se stavlja izvan snage Uredba (EZ) br. 1347/2000 treba tumačiti na način da zabranjuju to da povreda pravila o litispendenciji iz članka 27.
Uredbe br. 44/2001 i članka 19.
Uredbe br. 2201/2003, koju je počinio sud pred kojim je postupak započeo kasnije, bude razlog za nepriznavanje sudske odluke koju je donio taj sud, zbog toga što je u suprotnosti s javnim poretkom države članice u kojoj se zahtijeva priznavanje.
2      SL 2003., L 338, str. 1.
(SL, posebno izdanje na hrvatskom jeziku, poglavlje 19., svezak 3., str. 133. i ispravak SL 2014., L 46, str. 22.)
3      C‑455/15 PPU, u daljnjem tekstu: presuda P, EU:C:2015:763
5      SL 2001., L 12, str. 1.
(SL, posebno izdanje na hrvatskom jeziku, poglavlje 19., svezak 3., str. 30.)
6      GURI br. 306, od 3. prosinca 1970., str. 8046.
7      U konačnoj odluci br. 1072 Curtea de Apela București (Žalbeni sud u Bukureštu, Rumunjska), trećeg građanskog vijeća za maloljetnike i obitelj od 12. lipnja 2013., koja je priložena odluci kojom se upućuje zahtjev za prethodnu odluku i koju je podnio S. Liberato, pojašnjeno je da je „[s]ud odlučio da su stranke sklopile brak u Italiji u listopadu 2005. te su živjele naizmjenično u Rumunjskoj i Italiji do listopada 2006.
Nakon toga stranke su živjele odvojeno, uzimajući u obzir da su tuženica i maloljetno dijete rođeno u braku živjeli isključivo u Rumunjskoj.
Stoga je nakon 2006. tuženica živjela isključivo u Rumunjskoj gdje je imala stalno boravište.
Iz teksta odluke kojom se upućuje zahtjev za prethodnu odluku proizlazi da zakonitost odvođenja i zadržavanja djeteta nije bio element rasprave.
8      Sud koji je uputio zahtjev pojasnio je da je ta presuda postala pravomoćna.
9      Što se tiče detalja obrazloženja vidjeti točku 61. ovog mišljenja.
10      SL 2009., L 7, str. 1.
(SL, posebno izdanje na hrvatskom jeziku, poglavlje 19., svezak 5., str. 138. i ispravak SL 2013., L 281, str. 29.)
11      U skladu s člankom 76. trećim stavkom Uredbe br. 4/2009, ona se primjenjuje nakon 18. lipnja 2011.
12      Taj prijedlog preoblikovanja pitanja treba usporediti s preoblikovanjem koje je proveo Sud u presudi od 15. veljače 2017., W i V (C‑499/15, EU:C:2017:118, t. 44. do 46. i navedena sudska praksa).
13      Tribunale di Teramo (Sud u Teramu), pred kojim je glavni postupak pokrenut 22. svibnja 2007., uputio je na ispitivanje povezanih zahtjeva odlukom od 19. siječnja 2012. te je o njima presudio odlukom od 8. srpnja 2013. koja nije bila konačna.
14      Može se napomenuti da se obveza poštovanja kronologije pokretanja postupaka nalazi i u Uredbi br. 4/2009, u članku 12., koji je stroži od članka 19.
Uredbe br. 2201/2003 jer se njime zahtijeva trostruka istovjetnost osnove, predmeta i stranaka.
Isto vrijedi za članke 17. triju drugih uredbi, odnosno Uredbe (EU) br. 650/2012 Europskog parlamenta i Vijeća od 4. srpnja 2012. o nadležnosti, mjerodavnom pravu, priznavanju i izvršavanju odluka i prihvaćanju i izvršavanju javnih isprava u nasljednim stvarima i o uspostavi Europske potvrde o nasljeđivanju (SL 2012., L 201, str. 107.)
(SL, posebno izdanje na hrvatskom jeziku, poglavlje 19., svezak 10., str. 296.), Uredbe Vijeća (EU) 2016/1103 od 24. lipnja 2016. o provedbi pojačane suradnje u području nadležnosti, mjerodavnog prava te priznavanja i izvršenja odluka u stvarima bračnoimovinskih režima (SL 2016., L 183, str. 1.) i Uredbe Vijeća (EU) 2016/1104 od 24. lipnja 2016. o provedbi pojačane suradnje u području nadležnosti, mjerodavnog prava te priznavanja i izvršenja odluka u stvarima imovinskih posljedica registriranih partnerstava (SL 2016., L 183, str. 30.).
U potonje dvije uredbe pojašnjava se da, u slučaju prekida postupka radi litispendencije, „na zahtjev suda pred kojim se vodi spor, bilo koji drugi sud pred kojim je pokrenut postupak bez odgađanja obavješćuju prethodno navedeni sud o datumu kada je pred njim pokrenut postupak”.
Članak 29.
Uredbe (EU) br. 1215/2012 Europskog parlamenta i Vijeća od 12. prosinca 2012. o nadležnosti, priznavanju i izvršenju sudskih odluka u građanskim i trgovačkim stvarima (SL 2012., L 351, str. 1.)
(SL, posebno izdanje na hrvatskom jeziku, poglavlje 19., svezak 11., str. 289. i ispravci SL 2014., L 160, str. 40. i SL 2016., L 202, str. 57.) sastavljen je na sličan način.
Važno je napomenuti da mehanizam predviđen u članku 33. te uredbe u slučaju litispendencije izvan Europe, koji je velika novost, nije usporediv.
15      Tom je uredbom stavljena izvan snage Uredba Vijeća (EZ) br. 1347/2000 od 29. svibnja 2000. o nadležnosti, priznavanju i izvršenju sudskih odluka u bračnim stvarima i u stvarima povezanim s roditeljskom odgovornošću za zajedničku djecu (SL 2000., L 160, str. 19.).
Člankom 11. stavkom 2. te uredbe predviđali su se uvjeti odstupanja od trostruke istovjetnosti predmeta, osnove i stranaka samo za razvod.
16      Konvencija od 27. rujna 1968. o nadležnosti i izvršenju sudskih odluka u građanskim i trgovačkim stvarima (SL 1998., C 27, str. 1.)
(SL, posebno izdanje na hrvatskom jeziku, poglavlje 19., svezak 15., str. 3.), kako je izmijenjena naknadnim konvencijama o pristupu novih država članica toj konvenciji.
17      Vidjeti presudu od 6. listopada 2015., A (C‑489/14, EU:C:2015:654, t. 27.).
19      Vidjeti presudu od 6. listopada 2015., A (C‑489/14, EU:C:2015:654, t. 30.).
20      Vidjeti presudu od 6. listopada 2015., A (C‑489/14, EU:C:2015:654, t. 34.).
To tumačenje, nadahnuto tumačenjem članka 27.
Uredbe br. 44/2001, vrijedi i za primjenu članka 19. stavka 2.
Uredbe br. 2201/2003.
Tim se rješenjem mogu riješiti slučajevi u kojima sud, pred kojim je postupak započeo ranije, nije izričito odlučio o svojoj nadležnosti.
21      Vidjeti presudu od 9. studenoga 2010., Purrucker (C‑296/10, EU:C:2010:665, t. 81.).
U tom pogledu, europska pravosudna mreža u građanskim i trgovačkim stvarima (EJN) ima ključnu ulogu u pojednostavnjivanju i ubrzavanju pravosudne suradnje u slučaju primjene tih odredbi u području litispendencije ili članka 15.
Uredbe br. 2201/2003.
22      Isto vrijedi i za članak 27.
Uredbe br. 44/2001, protivno odredbama primjenjivim u slučaju povezanih postupaka (članak 28. te uredbe).
Važno je napomenuti da Uredba br. 2201/2003, kao ni prethodna Uredba br. 1347/2000, ne sadržava posebno pravilo o povezanim postupcima.
23      Vidjeti presudu od 6. listopada 2015., A (C‑489/14, EU:C:2015:654, t. 29. i navedena sudska praksa).
24      Vidjeti presudu od 9. studenoga 2010., Purrucker (C‑296/10, EU:C:2010:665, t. 66. i navedena sudska praksa).
25      C‑489/14, EU:C:2015:654 Važno je napomenuti da je ta presuda donesena više od dvije godine nakon konačne odluke rumunjskog suda o kojoj je riječ u glavnom postupku.
Međutim, na taj je datum autonomna priroda pojma „litispendencija” već bila utvrđena u nekoliko presuda Suda.
26      Točka 33. te presude Ti se slučajevi kvalificiraju i kao „kvazilitispendencija” ili „lažna litispendencija”.
Taj je izraz upotrijebila A. Borrás u izvješću s objašnjenjem Konvencije sastavljene na temelju članka K.3 Ugovora o Europskoj uniji o nadležnosti, priznavanju i izvršenju sudskih odluka u bračnim sporovima (SL 1998., C 221, str. 27., konkretno točka 54.).
Uredbe br. 1347/2000, koji je uglavnom preuzet u članku 19.
Uredbe br. 2201/2003 u pojednostavnjenom obliku, pri čemu se samo zahtijeva da tužbe koje se odnose na razvod, poništaj braka ili zakonsku rastavu budu između istih stranaka, bez obzira na njihov postupovni položaj.
27      Vidjeti u tom smislu Gaudemet‑Tallon, H., „Divorce – Divorce prononcé en France – Introduction – Compétence des tribunaux français – Particularités de l’instance”, JurisClasseur – Droit international, LexisNexis, Pariz, ožujak 2017., svezak 547‑10, konkretno t. 135.
28      Vidjeti što se tiče tumačenja tih pojmova presudu od 9. studenoga 2010., Purrucker (C‑296/10, EU:C:2010:665, t. 67. i 68. i navedenu sudsku praksu).
Vidjeti kao primjer i presudu od 22. prosinca 2010., Mercredi (C‑497/10 PPU, EU:C:2010:829, t. 68. i 69.).
29      Isto vrijedi i kad se, u skladu s člankom 15.
30      Što se tiče važnosti tog razmatranja u stvarima povezanima s roditeljskom odgovornošću i obrazloženja sudskih odluka o tom pitanju, vidjeti presude od 15. srpnja 2010., Purrucker (C‑256/09, EU:C:2010:437, t. 73. i navedena sudska praksa) i od 15. veljače 2017., W i V (C‑499/15, EU:C:2017:118, t. 51. i 54.).
Što se tiče obveze da se razmatranje provede u svakoj fazi postupka, može se napraviti usporedba s presudom od 12. studenoga 2014., L (C‑656/13, EU:C:2014:2364, t. 58. i navedena sudska praksa) i presudom u predmetu iq (C‑478/17), koji je trenutačno u tijeku i koji se odnosi na uvjete primjene članka 15.
Uredbe br. 2201/2003.
Vidjeti mišljenje nezavisnog odvjetnika M. Watheleta u tom predmetu (C‑478/17, EU:C:2018:552).
31      U skladu s člankom 12. stavkom 1.
Uredbe br. 2201/2003, prorogacijom nadležnosti pretpostavlja se da majka ne osporava nadležnost talijanskog suda (vidjeti točku 23. ovog mišljenja) i da je taj sud razmotrio to da je njegova nadležnost u skladu s interesom djeteta (vidjeti po analogiji presudu od 1. listopada 2014., E. (C‑436/13, EU:C:2014:2246, t. 44.)).
Potrebno je napraviti usporedbu s rješenjem predsjednika Suda od 16. siječnja 2018., PM (C‑604/17, neobjavljeno, EU:C:2018:10, t. 27. do 29.) i presudom od 19. travnja 2018., Saponaro i Xylina (C‑565/16, EU:C:2018:265, t. 23., 24. i 33. do 35. i navedena sudska praksa).
32      Vidjeti bilješke 25. i 26. ovog mišljenja.
33      Čini se da se o posljedicama donošenja odluke o zakonskoj rastavi nije raspravljalo, iako su nakon tog datuma u Rumunjskoj donesene dvije sudske odluke, odnosno presuda od 3. prosinca 2012. i presuda od 12. lipnja 2013., kojima se odbila žalba S. Liberata.
34      Naime, u skladu s člankom 12. stavkom 2. točkom (a) Uredbe br. 2201/2003, prorogacija nadležnosti prestaje kada sudska odluka o zakonskoj rastavi postane pravomoćna.
K tomu, kao što je Sud istaknuo u presudi od 28. lipnja 2018., HR (C‑512/17, EU:C:2018:513, t. 59. i navedena sudska praksa) o tumačenju članka 8. stavka 1.
Uredbe br. 2201/2003, „zakonodavac Unije smatra da su sudovi koji su geografski blizu uobičajenog boravišta djeteta općenito primjereniji za ocjenu mjera koje treba donijeti u njegovu interesu”.
35      Sud nije izričito odlučio o primjeni te odredbe.
Vidjeti u tom smislu mišljenje nezavisnog odvjetnika M. Watheleta u predmetu iq (C‑478/17, EU:C:2018:552, t. 45.).
To tumačenje može proizaći iz komentara Pataut, É. i Gallant, E.
„Article 12: Prorogation of jurisdiction”, u Magnus, U. i Mankowski, P., European Commentaries on Private International Law, Brussels IIbis Regulation, sv. IV., Sellier European Law Publishers, Otto Schmidt, Köln, 2017., t. 41. (str. 160.).
Taj slučaj ne navodi Joubert, N., „Autorité parentale – Conflits de juridictions”, JurisClasseur – Droit international, LexisNexis, Pariz, ožujak 2009., svezak 549‑20, konkretno t. 44.
36      Tu analizu treba usporediti s analizom iznesenom u presudama od 1. listopada 2014., E. (C‑436/13, EU:C:2014:2246, t. 45. do 47. i 49.) i od 15. veljače 2017., W i V (C‑499/15, EU:C:2017:118, t. 51. i 52.).
38      Podsjećam, za zahtjev povezan s uzdržavanjem zahtijeva se istovjetnost stranaka.
Što se tiče zahtjeva koji se odnosi na bračnu vezu, talijanski sud donio je konačnu odluku.
39      C‑497/10 PPU, EU:C:2010:829
40      Vidjeti točke 68. i 69. te presude.
41      Vidjeti točku 70. navedene presude.
42      C‑497/10 PPU, EU:C:2010:829
43      O nedostatku nepomirljivosti sudske odluke o razvodu sa sudskom odlukom o zakonskoj rastavi, vidjeti izvješće s objašnjenjem A. Borrás, navedeno u bilješci 26., konkretno t. 71.
44      Isto vrijedi i za stvari koje se odnose na obvezu uzdržavanja.
Primjenjivi su članak 34. točka 1. i članak 35. stavak 3.
Uredbe br. 44/2001.
45      Spornu je odluku donio sud pred kojim je postupak započeo ranije.
Spor se odnosio na mjesto boravišta djeteta i, slijedom toga, na nadležnost tog suda i tvrdnju da je donio odluku protivno obvezama iz članka 15.
Uredbe br. 2201/2003.
46      C‑681/13, EU:C:2015:471 (t. 40. do 42. i 44.)
47      Točka 35. presude P
48      Točka 36. presude P. Vrlo nedavno, Sud je u presudi od 15. veljače 2017., W i V (C‑499/15, EU:C:2017:118, t. 50. i navedena sudska praksa) podsjetio da je načelo uzajamnog priznavanja sudskih odluka „kame[n] temelj[ac] za uspostavu pravog pravosudnog područja”, uzimajući u obzir da taj tekst proizlazi iz uvodne izjave 2.
Uredbe br. 2201/2003.
49      Ta zabrana nalazi se u većini uredbi jer je neodvojiva od načela uzajamnog povjerenja.
Vidjeti među ostalim članak 45. stavak 3.
Uredbe br. 1215/2012 i članak 39. uredbi 2016/1103 i 2016/1104.
Za Sud se radi o temeljnom načelu, vidjeti presudu od 28. ožujka 2000., Krombach (C‑7/98, EU:C:2000:164, t. 31.).
50      Vidjeti točku 42. presude P.
51      Tim se pozivanjem tekst tog članka razlikuje od članka 35. stavka 3.
Uredbe br. 44/2001, koji je sastavljen na općenit način: „[…] ne može se provjeravati nadležnost suda države članice u kojoj je donesena sudska odluka.
Ispitivanje javnog poretka iz članka 34. točke 1. ne smije se primijeniti na pravila o nadležnosti.”
52      Vidjeti točku 45. presude P.
53      Vidjeti presudu od 28. lipnja 2018., HR (C‑512/17, EU:C:2018:513, t. 59. i navedena sudska praksa).
54      Vidjeti točku 46. presude P, u kojoj se podsjeća na ustaljeno pravilo koje se temelji na zabrani preispitivanja sudske odluke (vidjeti osobito članak 36. i članak 45. stavak 2.
Uredbe br. 44/2001, kao i članak 26.
55      Izraz upotrijebljen u presudama od 16. srpnja 2009., Hadadi (C‑168/08, EU:C:2009:474, t. 56.) i od 9. listopada 2014., C (C‑376/14 PPU, EU:C:2014:2268, t. 37.).
56      Vidjeti kao primjer presudu P i presudu od 15. veljača 2017., W i V (C‑499/15, EU:C:2017:118).
Vidjeti i napomene u Joubert, N., „La résidence de l’enfant du divorce face à la demande de modification de la décision relative à la garde et aux aliments”, Revue critique de droit international privé, Dalloz, Pariz, 2018.,str. 138. do 142., konkretno t. 9. (str. 140. i 141.).
57      S obzirom na važnost tog pitanja, kao i onog koje se razmatralo u presudi P, može se predložiti da se doda prijedlog o članku 24. prilikom preinake Uredbe br. 2201/2003.
Može se napomenuti da ne postoji nijedna izmjena o pravilima o nadležnosti u prvotnom nacrtu, odnosno prijedlogu uredbe Vijeća o nadležnosti, priznavanju i izvršenju odluka u bračnim sporovima i u stvarima povezanima s roditeljskom odgovornošću te o međunarodnoj otmici djece (COM(2016) 411 final), ni u Zakonodavnoj rezoluciji Europskog parlamenta od 18. siječnja 2018. o tom prijedlogu, dostupnoj na sljedećoj internetskoj adresi: http://www.europarl.europa.eu/sides/getDoc.do?pubRef=-//EP//TEXT+TA+P8-TA-2018‑0017+0+DOC+XML+V0//FR.
O posljednjem stanju u raspravama Vijeća Europske unije o tom nacrtu, vidjeti Bulletin Quotidien Europe n° 12033, Agence Europe, 5. lipnja 2018., str. 2.
58      Vidjeti bilješku 51. ovog mišljenja.
59      Vidjeti točke 35. do 39. te presude i presudu od 16. srpnja 2015., Diageo Brands (C‑681/13, EU:C:2015:471), navedenu u točkama 37. i 39. presude P, kojom se omogućuje da se utvrdi isto rješenje u području uzdržavanja, koje je uređeno Uredbom br. 44/2001.
60      Vidjeti što se tiče Uredbe br. 44/2001, kao nedavni primjer, presudu od 25. svibnja 2016., Meroni (C‑559/14, EU:C:2016:349, t. 38. do 42. i navedena sudska praksa).
61      Vidjeti točku 39. presude P. Vidjeti i točku 93. ovog mišljenja.
62      Vidjeti točku 53. presude P.
63      Vidjeti presude od 28. ožujka 2000., Krombach (C‑7/98, EU:C:2000:164) i od 2. travnja 2009., Gambazzi (C‑394/07, EU:C:2009:219), koje treba usporediti s presudom od 25. svibnja 2016., Meroni (C‑559/14, EU:C:2016:349).
64      Kao primjer taktika odgode pri kojima se iskorištava izjednačavanje rastave i razvoda te odgode razmatranja zahtjeva za razvod koja proizlazi iz pravila o litispendenciji, vidjeti Bonomi, A., „La compétence internationale en matière de divorce, quelques suggestions pour une (improbable) révision du règlement Bruxelles II bis”, Revue critique de droit international privé, Dalloz, Pariz, 2017., str. 511. do 534., konkretno str. 528. do 530. (točka (a)), kao i upućivanje u bilješci 80. na komentar u Mankowski, P., „Article 19: Lis pendens and dependent actions”, u Magnus, U., i Mankowski, P., op. cit., t. 37. (str. 249. i 250.).
65      Vidjeti u tom smislu presudu od 16. srpnja 2015., Diageo Brands (C‑681/13, EU:C:2015:471, t. 40.).
66      To tumačenje treba povezati sa sudskim odlukama koje je Sud već donio u pogledu Uredbe br. 4/2009 koja se u stvarima povezanim s uzdržavanjem primjenjuje od 18. lipnja 2011.
67      Vidjeti točku 50. ovog mišljenja.
68      Vidjeti o tom pitanju vrlo zanimljive prijedloge u Niboyet, M.-L., i Geouffre de la Pradelle, G., Droit international privé, 6. izdanje, Librairie générale de droit et de jurisprudence, Collection „Manuels”, Pariz, 2017., t. 621. i 622. (str. 424. do 426.).
69      Vidjeti na primjer, u pogledu ograničenja zastajanja s postupkom zbog litispendencije koje je utvrdio Sud u slučaju nedostatka odgovora suda pred kojim je postupak započeo ranije, presudu od 9. studenoga 2010., Purrucker (C‑296/10, EU:C:2010:665, t. 82. do 84.).
Vidjeti također u nacrtu Vijeća preinake Uredbe br. 2201/2003, navedenog u bilješci 57., odlučniju potvrdu tog načela.
70      Potrebno je napomenuti da u ovom slučaju, što se tiče zahtjeva u stvarima povezanim s roditeljskom odgovornošću i uzdržavanjem u pogledu djeteta rođenog u veljači 2006. i koje živi u Rumunjskoj od listopada 2006., postupak u Italiji traje jedanaest godina (nakon pokretanja postupka u svibnju 2007., prva odluka o meritumu donesena je u srpnju 2013. nakon upućivanja u siječnju 2012.) i da se spor odnosi na priznavanje sudske odluke donesene u Rumunjskoj, koja je postala konačna prije pet godina (12. lipnja 2013.).
71      Vidjeti osobito kao podsjetnik na opća načela u slučaju primjene članka 15.
Uredbe br. 2201/2003 presudu od 27. listopada 2016., D. (C‑428/15, EU:C:2016:819, t. 43.).
72      Potrebno je napraviti usporedbu s točkom 44. presude od 28. ožujka 2000., Krombach (C‑7/98, EU:C:2000:164), u skladu s kojom „primjenu klauzule o javnom poretku treba smatrati mogućom u iznimnim slučajevima u kojima sama jamstva, iz zakonodavstva države podrijetla i Konvencije [od 27. rujna 1968. o sudskoj nadležnosti i ovrsi sudskih odluka u građanskim i trgovačkim predmetima, kako je izmijenjena naknadnim konvencijama o pristupu novih država članica toj konvenciji,] nisu bila dovoljna da se zaštiti osobu koja se brani od očite povrede njezina prava da se brani pred sudom podrijetla, koje se priznaje [Europskom konvencijom za zaštitu ljudskih prava i temeljnih sloboda, potpisanom u Rimu 4. studenoga 1950.]”, i presudom od 25. svibnja 2016., Meroni (C‑559/14, EU:C:2016:349, t. 44. do 46. i navedena sudska praksa).
73      Vidjeti presudu od 16. srpnja 2015., Diageo Brands (C‑681/13, EU:C:2015:471, t. 55.).
74      Vidjeti presudu od 25. svibnja 2016., Meroni (C‑559/14, EU:C:2016:349, t. 47. i navedenu sudsku praksu).
Presuda Suda (četvrto vijeće) od 12. srpnja 2018.
(zahtjev za prethodnu odluku koji je uputio Consiglio di Stato - Italija) – VAR, Srl, Azienda Trasporti Milanesi SpA (ATM) protiv Iveco Orecchia SpA
(predmet C-14/17)1
(Zahtjev za prethodnu odluku – Javna nabava – Direktiva 2004/17/EZ – Članak 34.
– Nabava rezervnih dijelova za autobuse i trolejbuse – Tehničke specifikacije – Jednakovrijedni proizvodi – Mogućnost dokazivanja jednakovrijednosti nakon dodjele ugovora)
Jezik postupka: talijanski
Sud koji je uputio zahtjev
Consiglio di Stato
Stranke glavnog postupka
Tužitelji: VAR, Srl, Azienda Trasporti Milanesi SpA (ATM)
Tuženik: Iveco Orecchia SpA
Izreka
Članak 34. stavak 8.
Direktive 2004/17/EZ Europskog parlamenta i Vijeća od 31. ožujka 2004. o usklađivanju postupaka nabave subjekata koji djeluju u sektoru vodnog gospodarstva, energetskom i prometnom sektoru te sektoru poštanskih usluga treba tumačiti na način da, kad tehničke specifikacije u dokumentaciji za nadmetanje upućuju na određeni žig, podrijetlo ili proizvodnju, naručitelj mora od ponuditelja zahtijevati da već u svojoj ponudi podnese dokaz o jednakovrijednosti ponuđenih proizvoda i onih utvrđenih u navedenim tehničkim specifikacijama.
1   SL C 168, 19.
Presuda Suda (treće vijeće) od 11. srpnja 2018.
(zahtjev za prethodnu odluku koji je uputio Korkein oikeus – Finska) – Bosphorus Queen Shipping Ltd Corp. protiv Rajavartiolaitos
(predmet C-15/17)1
(Zahtjev za prethodnu odluku – Konvencija iz Montego Baya – Članak 220. stavak 6.
– Ovlasti obalne države – Nadležnost Suda da tumači odredbe međunarodnog prava – Direktiva 2005/35/EZ – Onečišćenje s brodova – Članak 7. stavak 2.
– Konvencija Marpol 73/78 – Ispuštanje nafte u isključivom gospodarskom pojasu sa stranog broda u tranzitu – Okolnosti u kojima obalna država može poduzeti mjere protiv stranog broda – Sloboda plovidbe – Zaštita morskog okoliša – Velika šteta ili opasnost od velike štete obali, povezanim interesima ili bilo kojim drugim bogatstvima u teritorijalnom moru ili isključivom gospodarskom pojasu – Jasan i stvaran dokaz)
Jezik postupka: finski
Sud koji je uputio zahtjev
Korkein oikeus
Stranke glavnog postupka
Tužitelj: Bosphorus Queen Shipping Ltd Corp.
Tuženik: Rajavartiolaitos
Izreka
Članak 220. stavak 6.
Konvencije Ujedinjenih naroda o pravu mora, potpisane u Montego Bayu 10. prosinca 1982., i članak 7. stavak 2.
Direktive 2005/35/EZ Europskog parlamenta i Vijeća od 7. rujna 2005. o onečišćenju mora s brodova i uvođenju sankcija za kažnjiva djela, kako je izmijenjena Direktivom 2009/123/EZ Europskog parlamenta i Vijeća od 21. listopada 2009., treba tumačiti na način da izraz „jasni i stvarni dokazi” odnosno „jasni, objektivni dokaz” u smislu tih odredbi podrazumijeva ne samo počinjenje prekršaja nego i dokaz o posljedicama tog prekršaja.
Izraz „obala ili povezani interesi” odnosno „obala ili s tim povezani interesi” iz članka 220. stavka 6.
Konvencije Ujedinjenih naroda o pravu mora i članka 7. stavka 2.
Direktive 2005/35, kako je izmijenjena Direktivom 2009/123, treba tumačiti na način da u pravilu ima isto značenje kao i izraz „obale ili interes[i] u vezi s njima” iz članka I. stavka 1. i članka II. stavka 4.
Međunarodne konvencije o intervenciji na otvorenome moru za slučaj nesreće koja uzrokuje ili bi mogla uzrokovati zagađivanje naftom, sklopljene u Bruxellesu 29. studenoga 1969., s obzirom na to da se navedeni članak 220. stavak 6. primjenjuje i na neživa bogatstva teritorijalnog mora obalne države i na sva bogatstva njezina isključivog gospodarskog pojasa.
Članak 220. stavak 6.
Konvencije Ujedinjenih naroda o pravu mora i članak 7. stavak 2.
Direktive 2005/35, kako je izmijenjena Direktivom 2009/123, treba tumačiti na način da bogatstva teritorijalnog mora ili isključivog gospodarskog pojasa obalne države u smislu tih odredbi uključuju vrste koje se mogu loviti, ali i žive vrste koje su s njima udružene ili o njima ovise, poput biljnih i životinjskih vrsta koje im služe za prehranu.
Prilikom primjene članka 220. stavka 6.
Konvencije Ujedinjenih naroda o pravu mora i članka 7. stavka 2.
Direktive 2005/35, kako je izmijenjena Direktivom 2009/123, te posebno prilikom ocjene posljedica prekršaja, kako se definiraju u tim odredbama, u pravilu ne treba voditi računa o pojmu „znatno onečišćenje” iz članka 220. stavka 5. te konvencije.
Prilikom ocjenjivanja posljedica prekršaja, kako su definirane u članku 220. stavku 6.
Konvencije Ujedinjenih naroda o pravu mora i članku 7. stavku 2.
Direktive 2005/35, kako je izmijenjena Direktivom 2009/123, treba uzeti u obzir sve indicije koje omogućuju dokazivanje činjenice da je uzrokovana šteta ili opasnost od štete za dobra i povezane interese obalne države te ocjenjivanje značaja štete koja je uzrokovana ili prijeti da bude uzrokovana tim dobrima ili interesima, vodeći računa osobito o:
kumulativnom značaju ugrožavanja više ili čak svih tih dobara i povezanih interesa te razlikama u osjetljivosti obalne države s obzirom na ugrožavanje različitih dobara i povezanih interesa;
negativnim posljedicama ispuštanja za navedena dobra i povezane interese koje je moguće predvidjeti ne samo na temelju dostupnih znanstvenih podataka već i na temelju vrste jedne ili više štetnih tvari sadržanih u konkretnom izljevu te obujma, smjera, brzine i trajanja širenja tog izljeva.
Posebne geografske i ekološke značajke te osjetljivost područja Baltičkog mora imaju utjecaj na uvjete primjene članka 220. stavka 6.
Konvencije Ujedinjenih naroda o pravu mora i članka 7. stavka 2.
Direktive 2005/35, kako je izmijenjena Direktivom 2009/123, kada je riječ o definiciji i kvalifikaciji prekršaja te, iako ne automatski, ocjeni razmjera štete koju je taj prekršaj prouzročio dobrima i povezanim interesima obalne države.
Članak 1. stavak 2.
1  SL C 86, 20.
PRESUDA SUDA (veliko vijeće)
11. rujna 2018.(*)
„Zahtjev za prethodnu odluku – Socijalna politika – Direktiva 2000/78/EZ – Jednako postupanje – Profesionalne djelatnosti crkava ili drugih organizacija čiji se sustav vrijednosti temelji na vjeri ili uvjerenju – Uvjeti za obavljanje zanimanja – Rad u dobroj vjeri i odanost sustavu vrijednosti crkve ili organizacije – Pojam – Različito postupanje na temelju vjere ili uvjerenja – Otkaz radniku katoličke vjeroispovijesti na rukovodećem položaju zbog sklapanja drugog građanskog braka nakon razvoda”
U predmetu C‑68/17,
povodom zahtjeva za prethodnu odluku na temelju članka 267.
UFEU‑a, koji je uputio Bundesarbeitsgericht (Savezni radni sud, Njemačka), odlukom od 28. srpnja 2016., koju je Sud zaprimio 9. veljače 2017., u postupku
IR
protiv
JQ,
SUD (veliko vijeće),
u sastavu: K. Lenaerts, predsjednik, A. Tizzano, potpredsjednik, R. Silva de Lapuerta, T. von Danwitz, J. L. da Cruz Vilaça, A. Rosas i J. Malenovský, predsjednici vijeća, E. Juhász, M. Safjan, D. Šváby, A. Prechal, F. Biltgen (izvjestitelj), K. Jürimäe, M. Vilaras i E. Regan, suci,
nezavisni odvjetnik: M. Wathelet,
tajnik: K. Malacek, administrator,
uzimajući u obzir pisani postupak i nakon rasprave održane 27. veljače 2018.,
uzimajući u obzir očitovanja koja su podnijeli:
–        za društvo IR, B. Göpfert, Rechtsanwalt, M. Ruffert i G. Thüsing,
–        za njemačku vladu, T. Henze, J. Möller i D. Klebs, u svojstvu agenata,
–        za poljsku vladu, B. Majczyna, A. Siwek i M. Szwarc, u svojstvu agenata,
–        za Europsku komisiju, D. Martin i B.-R. Killmann, u svojstvu agenata,
saslušavši mišljenje nezavisnog odvjetnika na raspravi održanoj 31. svibnja 2018.,
donosi sljedeću
Presudu
1        Zahtjev za prethodnu odluku odnosi se na tumačenje članka 4. stavka 2.
Direktive Vijeća 2000/78/EZ od 27. studenoga 2000. o uspostavi općeg okvira za jednako postupanje pri zapošljavanju i obavljanju zanimanja (SL 2000., L 303, str. 16.)
(SL, posebno izdanje na hrvatskom jeziku, poglavlje 5., svezak 1., str. 69.).
2        Zahtjev je upućen u okviru spora između osobe JQ i njezina poslodavca, društva IR, o zakonitosti otkaza osobi JQ zbog navodne povrede obveze rada u dobroj vjeri i odanosti sustavu vrijednosti društva IR.
Pravni okvir
Pravo Unije
3        U uvodnim izjavama 4., 23., 24. i 29.
Direktive 2000/78 navodi se:
„(4)      Pravo svih osoba na jednakost pred zakonom i zaštita od diskriminacije predstavljaju opće pravo priznato Općom deklaracijom o ljudskim pravima, Konvencijom Ujedinjenih naroda o uklanjanju svih oblika diskriminacije žena, sporazumima Ujedinjenih naroda o građanskim i političkim pravima te o gospodarskim, socijalnim i kulturnim pravima, kao i Europskom konvencijom za zaštitu ljudskih prava i temeljnih sloboda koju su potpisale sve države članice.
Konvencija br. 111 Međunarodne organizacije rada (ILO) zabranjuje diskriminaciju u području zapošljavanja i obavljanja zanimanja.
Takve bi slučajeve trebalo navesti u obavijesti[ma] koje države članice dostavljaju Komisiji.
(24)      Europska unija je u svojoj Deklaraciji br. 11 o statusu crkava i nekonfesionalnih organizacija, koja je prilog Završnom aktu Ugovora iz Amsterdama, izričito potvrdila da poštuje i ne dovodi u pitanje status koji crkve i vjerska udruženja ili zajednice imaju u državama članicama sukladno nacionalnom pravu te da jednako poštuje status filozofskih i nekonfesionalnih organizacija.
Imajući to u vidu, države članice mogu zadržati ili donijeti posebne odredbe o stvarnim, legitimnim i opravdanim profesionalnim uvjetima koji mogu biti pretpostavka za obavljanje pojedine profesionalne djelatnosti.
(29)      Žrtve diskriminacije na temelju vjere ili uvjerenja, invaliditeta, dobi ili spolnog opredjeljenja trebale bi imati na raspolaganju odgovarajuća sredstva pravne zaštite.
Kako bi se osigurala djelotvornija zaštita, udruženja ili pravne osobe također trebaju imati pravo da, na način [na] koji to utvrđuju države članice, sudjeluju u postupcima u ime ili kao podrška žrtvi, čime se ne dovode u pitanje nacionalna pravila o postupanju u vezi s predstavljanjem i obranom pred sudovima.”
4        Člankom 1. te direktive propisano je:
„Svrha ove Direktive je utvrditi opći okvir za borbu protiv diskriminacije na temelju vjere ili uvjerenja, invaliditeta, dobi ili spolnog opredjeljenja u vezi sa zapošljavanjem i obavljanjem zanimanja, kako bi se u državama članicama ostvarila primjena načela jednakog postupanja.”
5        Člankom 2. stavcima 1. i 2. navedene direktive predviđeno je:
„1.      Za potrebe ove Direktive ‚načelo jednakog postupanja’ znači nepostojanje bilo kakve izravne ili neizravne diskriminacije na temelju bilo kojeg od razloga iz članka 1.
6        Članak 4. iste direktive glasi:
„1.      Neovisno o članku 2. stavcima 1. i 2., države članice mogu propisati da različito postupanje, koje se temelji na nekoj od značajki u vezi s bilo kojim od razloga iz članka 1., ne predstavlja diskriminaciju kada zbog prirode određenih profesionalnih djelatnosti ili zbog uvjeta u kojima se obavljaju takva značajka predstavlja stvarni i odlučujući uvjet za obavljanje određenog zanimanja, ako je svrha opravdana, a zahtjev proporcionalan.
2.      Države članice mogu zadržati na snazi svoje nacionalno zakonodavstvo na datum donošenja ove Direktive ili predvidjeti buduće zakonodavne odredbe za preuzimanje nacionalne prakse kakva postoji na datum donošenja ove Direktive, u skladu s kojom, kod profesionalnih djelatnosti u crkvama i drugim javnim ili privatnim organizacijama, čiji se sustav vrijednosti temelji na vjeri ili uvjerenju, različito postupanje zbog vjere ili uvjerenja određene osobe ne predstavlja diskriminaciju u slučaju kada, zbog prirode tih djelatnosti ili okolnosti u kojima se obavljaju, vjera ili uvjerenje određene osobe predstavljaju stvarni, legitiman i opravdan uvjet za obavljanje tog zanimanja, uzimajući u obzir sustav vrijednosti te organizacije.
Takvo se različito postupanje provodi uzimajući u obzir ustavne odredbe i načela država članica, kao i opća načela prava Zajednice te ne bi trebala služiti kao opravdanje za diskriminaciju na temelju nekog drugog razloga.
Pod uvjetom da se u ostalim pitanjima poštuju odredbe ove Direktive, ona ne dovodi u pitanje pravo crkava i drugih javnih ili privatnih organizacija, čiji se sustav vrijednosti temelji na vjeri ili uvjerenju i koje djeluju u skladu s nacionalnim ustavima i zakonima, da od osoba koje zapošljavaju zahtijevaju postupanje u dobroj vjeri i odanost sustavu vrijednosti te organizacije.”
7        Člankom 9. stavkom 1.
Direktive 2000/78 predviđeno je:
„Države članice osiguravaju da su svim osobama koje smatraju da im je učinjena nepravda, zbog toga što nije bilo primijenjeno načelo jednakog postupanja, čak i kad je odnos u kojem je navodno došlo do diskriminacije prestao, dostupni sudski i/ili upravni postupci te, ako se smatraju primjerenima, postupci mirenja, radi provođenja obveza iz ove Direktive.”
8        Člankom 10. stavkom 1. te direktive propisano je:
„Države članice poduzimaju potrebne mjere u skladu sa svojim nacionalnim pravosudnim sustavima, kojima osiguravaju da je teret dokaza da nije bilo povrede načela jednakog postupanja na strani tuženika, u slučajevima kada osobe koje smatraju da im je nanesena nepravda, jer na njih nije primijenjeno načelo jednakog postupanja, iznesu pred sudom ili drugim nadležnim tijelom, činjenice iz kojih se može pretpostaviti da je došlo do izravne ili neizravne diskriminacije.”
GG
9        Člankom 4. stavcima 1. i 2.
Grundgesetza für die Bundesrepublik Deutschland (Temeljni zakon Savezne Republike Njemačke) od 23. svibnja 1949. (BGBl.
I, str. 1., u daljnjem tekstu: GG) određeno je:
„1.      Sloboda vjere i savjesti te sloboda izražavanja vjerskih i filozofskih uvjerenja nepovredivi su.
2.      Jamči se sloboda prakticiranja vjere.”
10      U skladu s člankom 140.
GG‑a, odredbe članaka 136. do 139. i 141.
Weimarer Reichsverfasssunga (Weimarski ustav) od 11. kolovoza 1919. (u daljnjem tekstu: WRV) sastavni su dio GG‑a.
11      Člankom 137.
WRV‑a predviđeno je:
„1.      Ne postoji državna crkva.
Vjerske zajednice mogu se udruživati bez ikakva ograničenja na državnom području.
3.      Svaka vjerska zajednica neovisno uređuje i obavlja svoje djelatnosti u skladu sa zakonom koji se primjenjuje na sve.
Obavljanje svojih zadaća povjerava bez uplitanja države ili lokalnih tijela.
7.      Udruge čija je svrha promicanje određenih filozofskih uvjerenja u zajednici imaju isti status kao vjerske zajednice.”
12      U skladu sa sudskom praksom Bundesverfassungsgerichta (Savezni ustavni sud, Njemačka), nositelji prava na samoodređenje crkve, zajamčenog člankom 140.
GG‑a u vezi s člankom 137. stavkom 3.
WRV‑a, nisu samo crkve kao vjerske zajednice nego i sve ustanove koje su s njima posebno povezane ako i u mjeri u kojoj, u skladu s poimanjem crkve o vlastitoj zajednici i sa svojim ciljem ili misijom, obavljaju crkvene zadaće i misije.
Zakon o zaštiti od otkaza
13      Kündigungsschutzgesetz (Zakon o zaštiti od otkaza) od 25. kolovoza 1969. (BGBl.
I, str. 1317., u daljnjem tekstu: KSchG), u verziji primjenjivoj na glavni postupak, u članku 1. predviđa:
„Društveno neopravdan otkaz
1.      Otkaz radniku čiji je ugovor kod istog poslodavca trajao dulje od šest mjeseci bez prekida ne proizvodi pravne učinke ako je društveno neopravdan.
2.      Otkaz je društveno neopravdan ako nije uzrokovan razlozima povezanima s osobom ni s postupanjem zaposlenog radnika odnosno s nužnim operativnim potrebama poslodavca, a koji onemogućavaju održavanje radnog mjesta radnika zaposlenog kod tog poslodavca.
AGG
14      Direktiva 2000/78 u njemačko je pravo prenesena Allgemeines Gleichbehandlungsgesetzom (Opći zakon o jednakom postupanju) od 14. kolovoza 2006. (BGBl.
I, str. 1897., u daljnjem tekstu: AGG).
15      Člankom 1.
AGG‑a, kojim se određuje svrha zakona, propisano je:
„Svrha je ovog zakona spriječiti ili ukloniti svaku diskriminaciju na temelju rase ili etničkog podrijetla, spola, vjere ili uvjerenja, invalidnosti, dobi ili spolne orijentacije.”
16      Člankom 7. stavkom 1.
AGG‑a određeno je:
„Radnici se ne smiju diskriminirati na temelju razloga iz članka 1.; ta se zabrana također primjenjuje kada osoba koja diskriminira prilikom diskriminiranja samo pretpostavlja da postoji jedan od razloga iz članka 1.”
17      U skladu s člankom 9.
AGG‑a:
„1.      Ne dovodeći u pitanje odredbe članka 8.
[ovog zakona], različito postupanje na temelju vjere ili uvjerenja dopušteno je i u okviru zapošljavanja pri vjerskim zajednicama, s njima povezanim ustanovama, neovisno o njihovu pravnom obliku, ili pri udruženjima čija je svrha zajedno služiti promicanju vjere ili uvjerenja, kad određena vjera ili uvjerenje, sukladno vlastitom poimanju vjerske zajednice ili udruženja, a s obzirom na pravo [vjerske organizacije ili udruženja] na samoodređenje ili zbog prirode njihovih djelatnosti, predstavlja opravdan uvjet za obavljanje zanimanja.
2.      Zabrana različitog postupanja na temelju vjere ili uvjerenja ne dovodi u pitanje pravo vjerskih organizacija iz stavka 1., s njima povezanih ustanova, neovisno o njihovu pravnom obliku, ili udruženja čija je svrha zajedno služiti promicanju vjere ili uvjerenja da od svojih zaposlenika zahtijevaju rad u dobroj vjeri i odanost u smislu njihova vlastitog poimanja.”
Kanonsko pravo
18      U skladu s kanonom 1085.
Codex Iuris Canonici (Zakonik kanonskoga prava):
„1.      [Nevaljanu ženidbu sklapa] onaj tko je vezan vezom prijašnje, makar i neizvršene, ženidbe.
2.      Iako je prijašnja ženidba nevaljana ili razriješena iz bilo kojeg razloga, nije stoga dopušteno sklopiti drugu dok se zakonito i sigurno ne utvrdi ništavnost ili razrješenje prve.”
19      Grundordnung des kirchlichen Dienstes im Rahmen kirchlicher Arbeitsverhältnisse (Temeljni pravilnik koji se primjenjuje na crkveno služenje u okviru radnih odnosa unutar Crkve) od 22. rujna 1993. (Amtsblatt des Erzbistums Köln, str. 222., u daljnjem tekstu: GrO iz 1993.) u članku 1. određuje:
„Osnovna načela crkvenog služenja
Sve osobe koje djeluju u instituciji Katoličke crkve zajedno pridonose svojim radom, neovisno o položaju s obzirom na radno pravo, tomu da institucija može sudjelovati u ostvarenju poslanja Crkve (zajedništvo službe).
20      Člankom 4.
GrO‑a iz 1993., naslovljenim „Obveze odanosti”, predviđa se:
„1.      Svi zaposlenici katoličke vjere dužni su priznati i poštovati načela katoličkog nauka koja se odnose na vjeru i običaje.
Osobni život zaposlenika mora biti odraz načela katoličkog nauka u pogledu vjere i običaja; to osobito vrijedi za zaposlenike u pastoralnoj, katehetskoj i odgojnoj službi kao i za one koji djeluju na temelju kanonske misije.
To vrijedi i za zaposlenike na rukovodećim položajima.
2.      Zaposlenici kršćanske vjere koji nisu katolici dužni su poštovati istine i vrijednosti evanđelja te pridonijeti njihovu razvoju u instituciji.
4.      Svi zaposlenici dužni su suzdržati se od iskazivanja neprijateljskog stava prema Crkvi.
Svojim osobnim načinom života i ponašanjem tijekom službe ne smiju ugroziti vjerodostojnost Crkve i institucije za koju rade.”
21      Člankom 5.
GrO‑a iz 1993., naslovljenim „Povrede obveza odanosti”, određuje se:
„1.      Ako zaposlenik više ne ispunjava uvjete zaposlenja, poslodavac mora savjetovanjem pokušati uvjeriti zaposlenika da trajno prestane s tom povredom.
Otkaz je zadnja mjera koja dolazi u obzir.
2.      Konkretno, Crkva u svrhu otkaza zbog razloga svojstvenih Crkvi teškima smatra sljedeće povrede obveza odanosti:
–        sklapanje nevaljane ženidbe s obzirom na shvaćanje vjere i crkvenog pravnog poretka;
3.      Kad je riječ o [zaposlenicima] na rukovodećim položajima […], ponašanjem koje se u skladu sa stavkom 2. općenito uzima u obzir kao razlog za otkaz isključuje se mogućnost da se ti zaposlenici zadrže na svojem radnom mjestu.
U iznimnim slučajevima može se odustati od otkaza ako bi zbog ozbiljnih razloga povezanih s konkretnim slučajem otkaz bio pretjerana mjera.”
22      Grundordnung für katholische Krankenhäuser in Nordrhein‑Westfalen (Temeljni pravilnik za katoličke bolnice u Sjevernoj Rajni‑Vestfaliji, Njemačka) od 5. studenoga 1996. (Amtsblatt des Erzbistums Köln, str. 321.) određuje sljedeće:
„ A.      Povezanost s Crkvom
(6)      [GrO iz 1993.], koji je donesen na temelju izjave njemačkih biskupa o crkvenom služenju, uključujući njegove izmjene i dopune, obvezuje odgovorni subjekt. Članovi uprave bolnice i voditelji odjela smatraju se zaposlenicima na rukovodećim položajima u smislu navedenog pravilnika.”
Glavni postupak i prethodna pitanja
23      IR je društvo s ograničenom odgovornošću osnovano u skladu s njemačkim pravom.
Njegov je društveni cilj ispuniti zadaće Caritasa (međunarodna mreža dobrotvornih katoličkih organizacija), osobito upravljanjem bolnicama, čime se odražavaju postojanje i narav Rimske katoličke crkve.
Glavni IR‑ov cilj nije ostvarenje dobiti te je pod nadzorom kölnskog (Njemačka) katoličkog nadbiskupa.
24      JQ je katoličke vjeroispovijesti.
Po zvanju je liječnik te od 2000. radi za društvo IR kao voditelj odjela za internu medicinu jedne bolnice, na temelju ugovora o radu sklopljenog u skladu s GrO‑om iz 1993.
25      JQ je sklopio brak u skladu s katoličkim obredom.
Njegova prva supruga rastala se od njega 2005., a njihov brak razveden je u ožujku 2008.
U kolovozu 2008.
JQ je s novom partnericom sklopio građanski brak, pri čemu njegov prvi brak nije bio poništen.
26      Društvo IR, saznavši za taj novi brak, dopisom od 30. ožujka 2009. otkazalo je ugovor o radu osobi JQ, s učinkom od 30. rujna 2009.
27      JQ je protiv tog otkaza podnio tužbu Arbeitsgerichtu (Radni sud, Njemačka) ističući da njegovo ponovno sklapanje braka nije valjan razlog za taj otkaz.
Prema mišljenju osobe JQ, njegovim je otkazom povrijeđeno načelo jednakog postupanja jer, u skladu s GrO‑om iz 1993., ponovno sklapanje braka voditelja odjela protestantske vjeroispovijesti ili bez vjeroispovijesti ne bi imalo nikakve posljedice na njegov radni odnos s društvom IR.
28      Društvo IR tvrdilo je da je otkaz osobi JQ bio društveno opravdan.
Budući da je potonji bio na rukovodećem položaju u smislu članka 5. stavka 3.
GrO‑a iz 1993., time što je sklopio nevaljanu ženidbu prema kanonskom pravu, JQ je ozbiljno povrijedio obveze koje proizlaze iz njegova ugovora o radu sklopljenog s društvom IR.
